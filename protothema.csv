url,title,summary,body,published_at
https://www.protothema.gr/greece/article/1131347/eisaggeleas-kai-peitharhiko-gia-ton-kathigiti-pou-katigoreitai-gia-sexoualiki-parenohlisi/,Εισαγγελέας και Πειθαρχικό για τον καθηγητή που κατηγορείται για σεξουαλική παρενόχληση - «Δεν ξέρω τις κατηγορίες» λέει ο ίδιος,Τι λέει ο ίδιος για την υπόθεσή του στο «ΘΕΜΑ» - Το ψήφισμα του Φοιτητικού Συλλόγου της Σχολής που τον κατονομάζει - Οι καταγγελίες που του αποδίδουν φοιτητές και φοιτήτριες,"Δεν λέει να κοπάσει το ελληνικό MeToo μετά τις νέες αποκαλύψεις σε πανεπιστήμια και ειδικά στο ΕΚΠΑ, όπου καθηγητής, ο οποίος βρίσκεται στο μάτι του κυκλώνα, τέθηκε σε διαθεσιμότητα. Η υπόθεση που αφορά στο Τμήμα Επικοινωνίας και ΜΜΕ όχι μόνο συγκλονίζει την πανεπιστημιακή κοινότητα και σοκάρει την κοινή γνώμη, αλλά αποδεικνύει ότι το φαινόμενο των παρενοχλήσεων, του σεξισμού και της κατάχρησης εξουσίας είναι μάλλον διαδεδομένο και εκτενές και επίσης ριζωμένο σε ένα, έστω και μικρό, αλλά διόλου ευκαταφρόνητο αριθμό παραγόντων.Οι περιγραφές για τη δράση του καθηγητή με την εμμονή στις γυμνές φωτογραφίες φοιτητριών, το bullying και τις απρέπειες μέσω social media, είναι εφιαλτικές με τα στόματα να ανοίγουν και το πόρισμα της ΕΔΕ να μην αφήνει περιθώρια για δικαιολογίες και υπεκφυγές. Ηταν φθινόπωρο του 2019 όταν ακούστηκαν για πρώτη φορά σε γενική συνέλευση του Τμήματος Επικοινωνίας και ΜΜΕ (ΕΜΜΕ) του Εθνικού και Καποδιστριακού Πανεπιστημίου Αθηνών (ΕΚΠΑ) καταγγελίες για σεξουαλική παρενόχληση και ανάρμοστη συμπεριφορά προς φοιτήτριες και φοιτητές από τον διδάσκοντα και μέλος του Ειδικού Διδακτικού Προσωπικού, ο οποίος απασχολεί με την υπόθεσή του την κοινή γνώμη τις τελευταίες ημέρες.   Την περασμένη Πέμπτη, 3 Ιουνίου, έγινε γνωστό ότι εκδόθηκε πρυτανική απόφαση για αναστολή από τα καθήκοντά του, ενώ μία ημέρα μετά (4 Ιουνίου) διατάχθηκε εις βάρος του διδάσκοντος Νίκου Μύρτου εισαγγελική έρευνα για αδικήματα κατά της γενετήσιας ελευθερίας και παράνομη βία, προσδίδοντας καταιγιστική τροπή σε μια υπόθεση που συνταράσσει την ελληνική κοινή γνώμη. Χρειάστηκε λίγο παραπάνω από ενάμιση χρόνο για την -κανείς δεν ξέρει για πόσο- απομάκρυνση του εν λόγω διδάσκοντος από το Τμήμα ΕΜΜΕ, ο Φοιτητικός Σύλλογος του οποίου είχε ζητήσει με απόφασή του την παύση των καθηκόντων του αναφέροντας το όνομά του στην καταγγελία. Η διαδικασία δεν ήταν απλή. «Η υπόθεση πήρε τον δρόμο της. Εναν όχι και τόσο γρήγορο δρόμο, αλλά τον πήρε», λένε πηγές από το διδακτικό προσωπικό του ΕΜΜΕ στο «ΘΕΜΑ». «Ζητούσε από φοιτήτριες να φωτογραφηθούν γυμνές στο Εργαστήριο και τους έλεγε ότι “θα νιώσουν καλύτερα με το σώμα τους”», «ήθελε να επικοινωνούμε μέσω Facebook επειδή έτσι θα είναι πιο “άμεση” η επικοινωνία», «άφηνε υπονοούμενα σε φοιτήτριες για την ερωτική τους ζωή», είναι μόνο μερικές από τις καταγγελίες που έχουν ακουστεί εις βάρος του. Ο καθηγητής κατηγορείται και για περιστατικά bullying, αλλά και ανάρμοστη και αντιδεοντολογική συμπεριφορά. «Ηταν ειρωνικός, εριστικός και αγενής προς τους φοιτητές, μας υπονόμευε λεκτικά», λένε φοιτητές στο «ΘΕΜΑ», και συμπληρώνουν ότι «δημιουργούσε μέχρι και εντάσεις χωρίς λόγο». Οι πρώτες φήμες που κυκλοφορούν στους διαδρόμους και γίνονται αντιληπτές από μέλη του διδακτικού προσωπικού έχουν περιορισμένη νομική υπόσταση, καθώς δεν πρόκειται για επίσημες και επώνυμες καταγγελίες. Παρά ταύτα, η διοίκηση του Τμήματος και ο πρόεδρός του Γιώργος Πλειός κινητοποιούνται αμέσως επιχειρώντας να λύσουν το θέμα με άτυπες διαδικασίες, αφού δεν υπήρχε δυνατότητα για άμεση παραπομπή στη Δικαιοσύνη.  Μόλις όμως φτάνουν στα χέρια του Τμήματος οι πρώτες επώνυμες καταγγελίες, ειδοποιείται ο πρύτανης και ξεκινά η διαδικασία της Ενορκης Διοικητικής Εξέτασης στα τέλη του 2020. «Πρόκειται για μια πολύ χρονοβόρα διαδικασία, γιατί απαιτούσε το να βρεθούν τρεις καθηγητές του τμήματος που θα συγκροτήσουν την επιτροπή της ΕΔΕ», λέει στο «ΘΕΜΑ» ο κ. Μιχάλης Σπουρδαλάκης, κοσμήτορας της Σχολής Οικονομικών και Πολιτικών Επιστημών (ΣΟΠΕ) του ΕΚΠΑ, στην οποία υπάγεται και το Τμήμα ΕΜΜΕ. «Το να βρεθούν τρεις συνάδελφοι που θα πρέπει να αφιερώσουν αρκετές ώρες απασχόλησης για την ΕΔΕ, πέρα από τα ακαδημαϊκά τους καθήκοντα και τις ώρες διδασκαλίας τους, δεν είναι απλή υπόθεση», συμπληρώνει. Καίρια αντίδραση Η ΕΔΕ ξεκινά τον Μάρτιο του 2021 με μια μικρή καθυστέρηση λόγω του lockdown, όπως μας λέει ο κ. Σπουρδαλάκης, ο οποίος ξεκαθαρίζει ότι «το Πανεπιστήμιο όταν έχει στοιχεία δείχνει μηδενική ανοχή σε τέτοια περιστατικά».  Οι καταγγελίες που είχε αρχικά στη διάθεσή του το Πανεπιστήμιο ήταν λίγες και οι περισσότερες από αυτές είχαν γίνει από αποφοίτους που πλέον έκαναν το μεταπτυχιακό τους ή βρίσκονταν στην επαρχία, όμως στην πορεία η λίστα των καταγγελιών άρχισε να μεγαλώνει.  Οταν οι καταθέσεις των καταγγελλόντων ολοκληρώθηκαν, κλήθηκε για κατάθεση ο εγκαλούμενος, ο οποίος υπέδειξε μάρτυρες υπεράσπισης, και με βάση όλο το υλικό υπήρξε στις 14 Μαΐου η σχετική έκθεση που δόθηκε στον πρύτανη του ΕΚΠΑ Αθανάσιο Δημόπουλο, ο οποίος την αποδέχτηκε στις 21 Μαΐου, όταν και κινήθηκαν οι πρώτες διαδικασίες για την παραπομπή του στο Πειθαρχικό. «Η Σύγκλητος της 28ης Μαΐου αποδέχτηκε το πόρισμα της ΕΔΕ και αποφάσισε την παραπομπή του συγκεκριμένου ατόμου στο Πειθαρχικό Συμβούλιο, ενώ τον έθεσε και σε αναστολή καθηκόντων μέχρι τη διεξαγωγή του Πειθαρχικού», λέει στο «ΘΕΜΑ» ο κ. Δημόπουλος, μη θέλοντας να κάνει καμία άλλη δήλωση, με το δεδομένο ότι η υπόθεση είναι ακόμη ανοιχτή. «Το Πανεπιστήμιο δείχνει μηδενική ανοχή σε τέτοια ζητήματα», τονίζει κατηγορηματικά ο κ. Δημόπουλος με τη σειρά του.  Τα αδικήματα που βαραίνουν τον εν λόγω διδάσκοντα δεν έχουν να κάνουν μόνο με σεξουαλική παρενόχληση. Αφορούν περιστατικά bullying, ανάρμοστη, ρατσιστική και αντιδεοντολογική συμπεριφορά. Σύμφωνα με πληροφορίες, σε γενικές συνελεύσεις τμήματος όπου συζητήθηκε το συγκεκριμένο ζήτημα και ο ίδιος ήταν παρών είχε έντονους διαλόγους ακόμα και με συναδέλφους του, απειλούσε και εκφόβιζε μέλη του διοικητικού και εκπαιδευτικού προσωπικού, τα οποία ζητούσαν την περαιτέρω εξέταση της υπόθεσης.  Το «ΘΕΜΑ» επικοινώνησε προχθές, Παρασκευή, με τον διδάσκοντα, ο οποίος διευκρίνισε: «Το μεσημέρι της Πέμπτης έλαβα στα χέρια μου ένα δίφυλλο ενημερωτικό για την παραπομπή μου στο Πειθαρχικό, στο οποίο αναφερόταν ότι τίθεμαι σε αναστολή από τα καθήκοντά μου». Επέμεινε, δε, απαντώντας στις εύλογες ερωτήσεις μας ότι δεν γνωρίζει τις κατηγορίες που υπάρχουν εις βάρος του: «Δεν έχω γνώση για τι κατηγορούμαι, δεν έχω λάβει κάποια ενημέρωση, μόλις χθες ενημερώθηκα για το Πειθαρχικό».  Ο υπό έλεγχο πλέον διδάσκων εμφανιζόταν μάλιστα να μη γνωρίζει την προβλεπόμενη σε τέτοιες περιπτώσεις διαδικασία, λέγοντας στο «ΘΕΜΑ» την Παρασκευή ότι περιμένει να του κοινοποιηθεί το πόρισμα όταν ξεκινήσει να εξετάζει την υπόθεση το Πειθαρχικό, για το οποίο δήλωσε επίσης άγνοια - όλα αυτά προτού παραγγελθεί η εισαγγελική έρευνα. Μόνο που ο ίδιος ήδη από τις 21 Μαΐου, όταν η Σύγκλητος συνεδρίασε για πρώτη φορά με αντικείμενο το πόρισμα της ΕΔΕ και ουσιαστικά ξεκίνησε η παραπομπή του στο Πειθαρχικό (η τυπική ανακοίνωση έγινε στις 28 του ίδιου μήνα), έκανε μια ανάρτηση στο Facebook προδίδοντας ότι ανησυχούσε, εάν δεν γνώριζε κιόλας για τα επερχόμενα που θα αποκαλύπτονταν, με αποτέλεσμα να διεξάγεται έρευνα για τη δράση του. Σε αυτή την ανάρτηση εξαπέλυσε επίθεση σε μερίδα του Τύπου -εμμέσως πλην σαφώς- για δημοσιεύσεις γύρω από την υπόθεση γράφοντας: «Κάποτε υπήρχε δημοσιογραφία και έρευνα σε αυτή τη χώρα, πλέον πουλημένα και κατ’ εντολή άρθρα.            O διδάσκων του Τμήματος ΕΜΜΕ του ΕΚΠΑ Nίκος Μύρτου και η ανάρτησή του στο Facebook         Εξαιρετικά (κάτι δικά μου λέω)». «Στους διαδρόμους ακουγόταν χρόνια. Ξέραμε για τη συμπεριφορά του», λένε στο «ΘΕΜΑ» φοιτήτριες του τμήματος. «Ηταν από τα πρώτα πράγματα που έλεγαν στους πρωτοετείς φοιτητές και φοιτήτριες των μεγαλύτερων ετών: αν σας ζητήσει Facebook, μην το δώσετε». Και όντως ζήταγε, γιατί «το Facebook είναι πιο άμεσο, μωρέ, όχι απρόσωπο σαν τα e-mail» ή γιατί «πρέπει να φτιάξουμε μια ομάδα στο Facebook για το μάθημα, να γίνουν όλοι μέλη και να συντονιζόμαστε καλύτερα», άρα «αυτό είναι το όνομα της ομάδας, αναζητήστε τη και θα σας κάνω μέλη».  Η ομάδα στο Facebook «για να συντονίζεται το μάθημα» δεν αργούσε σε ορισμένες περιπτώσεις να γίνει και προσωπικό μήνυμα. «Ζητούσε από φοιτήτριες να τις βγάλει φωτογραφία και κάποιες φορές με ακατάλληλο περιεχόμενο, δηλαδή γυμνές», λένε οι φοιτήτριες, οι οποίες προσθέτουν ότι μερικές φορές «η αποστολή σε εκείνον φωτογραφιών τους ήταν προαπαιτούμενο για το μάθημα», ενώ «είχε σχολιάσει και το μπούστο φοιτήτριας». Μάλιστα, κατά τη διάρκεια του lockdown, όταν και οι εξεταστικές διεξάγονταν από απόσταση, εκείνος για την ταυτοποίηση των φοιτητών και των φοιτητριών ζητούσε την αποστολή selfies στο WebEx, απόφαση που ανακάλεσε μετά την αντίδραση του Φοιτητικού Συλλόγου, ενώ για την ίδια διαδικασία άλλοι διδάσκοντες ζητούσαν την επίδειξη της ακαδημαϊκής ταυτότητας στην κάμερα. «Η φύση των μαθημάτων που διδάσκει είναι τέτοια που του επέτρεπε να μας αναθέτει ασκήσεις που αφορούσαν τη λήψη φωτογραφιών. Ο ίδιος το εκμεταλλευόταν αυτό και πολλές φορές ζητούσε οι φωτογραφίες να είναι πορτρέτα μας - και δεν εννοούσε πάντα πορτρέτα του προσώπου μας...» λένε οι φοιτήτριες, οι οποίες αναφέρουν επίσης ότι υπάρχουν καταγγελίες που αφορούν περιστατικά που έγιναν μέχρι και πριν από δέκα χρόνια. Μερικές ημέρες πριν, μάλιστα, την περασμένη Τρίτη, φοιτητές και φοιτήτριες του τμήματος πραγματοποίησαν παρέμβαση στο γραφείο του εν λόγω διδάσκοντος πετώντας τρικάκια και γράφοντας συνθήματα στην πόρτα του γραφείου του. «Επιδιώκει να έχει στενή επαφή με φοιτήτριες», «Μας παρενοχλεί στους διαδρόμους», «Ζητάει ανταλλάγματα για να μας περάσει στο μάθημα», «Zητάει να μας φωτογραφίσει γυμνές για να νιώσουμε όμορφες», «Mας ζητάει φωτογραφίες με μαγιό», είναι μερικά από όσα γράφτηκαν. Η Φωτεινή και το ΕΜΜΕ Whistleblowing Την ίδια περίοδο που ξεκινά η διαδικασία της ΕΔΕ, στο Διαδίκτυο δημιουργείται η σελίδα ΕΜΜΕ Whistleblowing από δύο φοιτητές του Τμήματος, τη Φωτεινή Αποστόλου και τον Δημήτρη Καράμπελα. «Χρειαζόταν ένα φοιτητικό εργαλείο, ανεξάρτητο από κομματικούς χρωματισμούς, που θα προστατεύει τους φοιτητές και τις φοιτήτριες από περιστατικά σεξουαλικής παρενόχλησης, έμφυλης βίας, bullying», λέει στο «ΘΕΜΑ» η Φωτεινή, και προσθέτει: «Απευθύναμε έκκληση σε φοιτητές να μοιραστούν κάτι που έχουν βιώσει ή κάτι που έχουν παρατηρήσει ώστε όλα αυτά που ακούγαμε διάσπαρτα να πάρουν υπόσταση».  Στην αναρτημένη φόρμα που υπάρχει στην εν λόγω σελίδα μπορούν φοιτητές/φοιτήτριες και απόφοιτοι του τμήματος να γράψουν τα περιστατικά που έχουν βιώσει ή στα οποία ήταν μάρτυρες και να επιλέξουν αν θέλουν, ανώνυμα, η καταγγελία τους να δημοσιευτεί. «Αν ζητηθεί επικοινωνία με το καταγγέλλον πρόσωπο από τη διοίκηση του Πανεπιστημίου, επικοινωνώ εγώ μαζί του μέσω e-mail, καθώς αυτό είναι το μόνο προσωπικό στοιχείο που ζητάμε, και το ρωτάω αν θέλει να το φέρω σε επαφή με το τμήμα και τον πρόεδρο.  Κατά τα άλλα, οι καταγγελίες που γίνονται είναι απολύτως ανώνυμες», εξηγεί η Φωτεινή, η οποία αναφέρει ότι στη σελίδα έγιναν περίπου οκτώ καταγγελίες είτε για σεξουαλική παρενόχληση, είτε για bullying και ρατσιστική συμπεριφορά, που όμως όλες αφορούν τον ίδιο -κατηγορούμενο- διδάσκοντα. «Δίνουμε μία μάχη που δεν θα έπρεπε, ως φοιτητές, και αυτό γιατί υπάρχει τρομακτική έλλειψη θεσμικού πλαισίου για την επίλυση τέτοιων ζητημάτων», λέει από την πλευρά του ο Δημήτρης, το έτερο ιδρυτικό μέλος του ΕΜΜΕ Whistleblowing.«Το Τμήμα στάθηκε παλικαρίσια»  Το βάρος της υπόθεσης και του να φτάσουν οι καταγγελίες αυτές μέχρι την Πρυτανεία το σήκωσαν στις πλάτες τους μέλη του διδακτικού προσωπικού του Τμήματος ΕΜΜΕ. «Εγιναν κάποιες κινήσεις και βγήκε αποτέλεσμα», λένε πηγές του διδακτικού προσωπικού στο «ΘΕΜΑ», υπογραμμίζοντας ότι «ενδεχομένως να μη συμβαίνει μόνο στο δικό μας Τμήμα, αλλά το αντιμετωπίσαμε». «Το Τμήμα στάθηκε παλικαρίσια στην αντιμετώπιση του ζητήματος», τονίζουν οι ίδιες πηγές.  Πάντως, για τον εν λόγω διδάσκοντα -«διδάσκων και όχι καθηγητής», τονίζουν όσα μέλη διδακτικού και διοικητικού προσωπικού μίλησαν στο «ΘΕΜΑ»- η προϊσταμένη της Εισαγγελίας Πρωτοδικών έδωσε εντολή να διενεργηθεί ποινική προκαταρκτική έρευνα προκειμένου να διερευνηθούν τα εις βάρος του καταγγελλόμενα με στόχο την απόδοση ποινικών ευθυνών, ενώ βρίσκεται σε αναμονή και η διαδικασία του Πειθαρχικού που θα κρίνει το μέλλον του στην πανεπιστημιακή κοινότητα.Ειδήσεις σήμερα: Εφραίμ: Σε κρίσιμη κατάσταση στον Ευαγγελισμό ο ηγούμενος της Μονής ΒατοπεδίουΚαιρός: Ειδικοί του meteo εξηγούν γιατί θα υπάρξουν χαλαζοπτώσεις τέτοια εποχή Οι νέες οδηγίες του CDC για όσους έχουν εμβολιαστεί και έρθουν σε επαφή με κρούσμαΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-06-07T10:54:41+03:00
https://www.protothema.gr/greece/article/1147015/petros-filippidis-perna-to-proto-tou-vradu-sti-gada-vrisketai-se-ashimi-psuhologiki-katastasi/,Πέτρος Φιλιππίδης: Tο πρώτο του βράδυ στη ΓΑΔΑ - Το πρωί η μεταγωγή του στις φυλακές Τριπόλεως,"Ο ηθοποιός βρίσκεται σε άσχημη ψυχολογική κατάσταση - Αύριο, Τετάρτη, αναμένεται να μεταφερθεί στις φυλακες της Τρίπολης, όπου κρατείται ο γνωστός σκηνοθέτης, Δημητρης Λιγνάδης - Προφυλακίστηκε για έναν βιασμό και δύο απόπειρες βιασμού","Το πρώτο του βράδυ στη ΓΑΔΑ θα περάσει ο γνωστός ηθοποιός Πετρος Φιλιππιδης μετά την προφυλάκισή του που προέκυψε κατά τη διαδικασία της απολογίας του, η οποία έγινε υπό άκρα μυστικότητα. Ο κωμικός ηθοποιός κατηγορείται για ένα βιασμό και δύο απόπειρες βιασμού ύστερα από καταγγελίες γυναικών. Σύμφωνα με πληροφορίες του protothema.gr, ο γνωστός ηθοποιός βρίσκεται σε ιδιαίτερα άσχημη ψυχολογική κατάσταση, έχοντας ελάχιστη επικοινωνία με τον δικηγόρο του και ορισμένα μέλη της οικογένειας του. Αύριο, Τετάρτη, αναμένεται να μεταφερθεί στις φυλακες της Τρίπολης, όπου κρατείται ο γνωστός σκηνοθέτης, Δημητρης Λιγνάδης.Η μυστική απολογία Νωρίτερα, ο ηθοποιός κλήθηκε σε απολογία από την 15η τακτική ανακρίτρια που διενεργεί την έρευνα, απολογήθηκε για το βαρύ κατηγορητήριο που αντιμετωπίζει, αρνήθηκε το σύνολο των κατηγοριών, αλλά οι υπερασπιστικοί ισχυρισμοί του δεν έπεισαν ανακρίτρια και εισαγγελέα οι οποίες με την απόφασή τους του έδειξαν το δρόμο για τη φυλακή.  Η «βόμβα» σε βάρος του ηθοποιού έσκασε τον περασμένο Φεβρουάριο, όταν ξεκίνησαν οι πρώτες αποκαλύψεις για φαινόμενα σεξουαλικής κακοποίησης στο πλαίσιο του ελληνικού #metoo. Σύμφωνα με πληροφορίες, η έρευνα της 15ης ανακρίτριας για την πολύκροτη υπόθεση των καταγγελιών σε βάρος του Πέτρου Φιλιππίδη, εξελίχθηκε όλα αυτό το διάστημα αθόρυβα και μεθοδικά και σήμερα κλήθηκε σε απολογία. Ο Πετρος Φιλιππιδης βρέθηκε το τελευταίο διάστημα στο επίκεντρο της δημοσιότητας. Ο ηθοποιός έδωσε μάχη προκειμένου να πείσει ανακρίτρια και εισαγγελέα ότι δεν είναι ύποπτος τέλεσης νέων αδικημάτων, ούτε ύποπτος φυγής. Στο πλαίσιο της ανακριτικής ερευνας, που άρχισε μετά την άσκηση της δίωξης σε βάρος του ηθοποιού από τον εισαγγελέα Κώστα Σπυρόπουλο, έχουν καταθέσει στην ανακρίτρια οι τρεις γυναίκες που έχουν καταγγείλει τον Πέτρο Φιλιππίδη για κακοποιητικές σεξουαλικές συμπεριφορές σε βάρος τους. Οι δυο από τις ηθοποιούς στάθηκαν αναλυτικά στις απόπειρες βιασμού από πλευράς κατηγορούμενου, έχοντας αναφερθεί λεπτομερώς σε γεγονότα και καταστάσεις που βίωσαν, στο πλαίσιο επαγγελματικών συναντήσεων με τον Πέτρο Φιλιππίδη. Αναφορικά με την τριτη καταγγέλλουσα, περιέγραψε σκηνικό άγριας κακοποιητικής συμπεριφοράς, ενώ τα γεγονότα στάθηκαν ικανά να στοιχειοθετήσουν το αδίκημα του βιασμού σε βάρος του γνωστού ηθοποιού.  Κοινός παρονομαστής των όσων περιγράφουν οι τρεις γυναίκες είναι ότι ήλθαν σε επαφή με τον Πέτρο Φιλιππίδη, ενώ αναζητούσαν εργασία και εκείνος τους επιτέθηκε σεξουαλικά. Εκτός των καταθέσεων των τριών γυναικών, στο ανακριτικό γραφείο έχουν προσέλθει και μάρτυρες που έχουν προταθεί από την πλευρά τους, ενώ θεωρείται σχεδόν βέβαιο ότι στην ανακρίτρια θα προσκομιστούν και άλλα στοιχεία, ενδεχομένως και νέες μαρτυρικές καταθέσεις, που ενισχύουν τις κατηγορίες.Οι κατηγορίες  Οι πράξεις που αποδίδονται στον Πέτρο Φιλιππίδη, έχουν λάβει χώρα, σύμφωνα με τις παθούσες, το 2008, το 2010 και το 2014. Συγκεκριμένα, η γυναίκα με τη μαρτυρία της οποίας στοιχειοθετήθηκε το αδίκημα του βιασμού, έχει αναφερθεί σύμφωνα με πληροφορίες σε γεγονότα του 2008 που έλαβαν χώρα μέσα στο θέατρο «Ήβη», όπου είχε πάει για να συναντήσει τον ηθοποιό και συνάδελφο της, στο πλαίσιο επαγγελματικού ραντεβού.  Εκεί, ο κατηγορούμενος σύμφωνα με την μαρτυρία της, της επιτέθηκε προχωρώντας σε πράξεις εναντίον της, οι οποίες σύμφωνα με το νέο Ποινικό Κώδικα συνιστούν το αδίκημα του βιασμού, ακόμη και αν δεν καταγράφηκε συνουσία. Ειδικότερα, η καταγγέλλουσα αν και φέρεται να περιέγραψε πράξεις που κατατείνουν περισσότερο σε απόπειρα βιασμού, ο εισαγγελέας αναβάθμισε την κατηγορία σε βιασμό σε βάρος του ηθοποιού, βάσει του άρθρου 336 του Ποινικού Κώδικα το οποίο μεταξύ άλλων αναφέρει τα εξής: «Όποιος με σωματική βία ή με απειλή σοβαρού και άμεσου κινδύνου ζωής ή σωματικής ακεραιότητας εξαναγκάζει άλλον σε επιχείρηση ή ανοχή γενετήσιας πράξης τιμωρείται με κάθειρξη τουλάχιστον δέκα ετών. Γενετήσια πράξη είναι η συνουσία και οι ίσης βαρύτητας με αυτήν πράξεις». Το δεύτερο αδίκημα που αφορά σε απόπειρα βιασμού, προέρχεται από την κατάθεση άλλης ηθοποιού, η οποία τον Φεβρουάριο του 2010 είχε επισκεφθεί το θέατρο «Μουσούρη» για να παρακολουθήσει τον Πέτρο Φιλιππίδη σε θεατρική παράσταση. Είχε προηγηθεί επαγγελματικό ραντεβού μεταξύ των δυο ηθοποιών και σύμφωνα με την καταγγέλλουσα, είχε συμφωνηθεί η ίδια να αναλάβει ρόλο στο συγκεκριμένο θεατρικό έργο. Η καταγγελλόμενη απόπειρα βιασμού από τον Πέτρο Φιλιππίδη έγινε, σύμφωνα με τη συνάδελφό του, μέσα στο καμαρίνι. Η γυναίκα, κατάφερε, ωστόσο, να ξεφύγει και όταν μάλιστα προειδοποίησε τον συνάδελφο της πως θα μιλήσει εκείνος την απείλησε πως θα την καταστρέψει επαγγελματικά. Η τρίτη μαρτυρία που αφορά και πάλι στο αδίκημα της απόπειρας βιασμού, προέρχεται επίσης από ηθοποιό, η οποία κατέθεσε ότι συναντήθηκε με τον κατηγορούμενο σήμερα συνάδελφό της, το 2014, στο πλαίσιο των προσπαθειών που έκανε για να βρει εργασία. Εκείνος προσφέρθηκε να την επιστρέψει στο σπίτι της μετά το ραντεβού τους αλλά την οδήγησε με το αμάξι σε δρομάκι στο Παλαιό Ψυχικό, όπου σύμφωνα με όσα περιέγραψε η καταγγέλλουσα επιχείρησε να την βιάσει, αφού πρώτα κλείδωσε τις πόρτες του οχήματος του.«Λυπάμαι και οργίζομαi» Από την πλευρά του, ωστόσο, ο ηθοποιός έχει αρνηθεί όλα όσα του προσάπτουν οι καταγγέλλουσες, με πολυσέλιδο υπόμνημα που είχε καταθέσει στον εισαγγελέα προτού ακόμη ασκηθεί η ποινική δίωξη σε βάρος του. Την ίδια υπερασπιστική γραμμή ακολούθησε ο κατηγορούμενος και τώρα κατά την απολογία του στην ανακρίτρια, προσκομίζοντας και νέους ισχυρισμούς προς ενίσχυση των θέσεων του. Συγκεκριμένα, με το υπόμνημα, ο Πέτρος Φιλιππίδης είχε επιχειρήσει να αντικρούσει μια προς μια τις καταγγελίες σε βάρος του. Σε ό,τι αφορά στη μαρτυρία της πρώτης ηθοποιού που τον κατήγγειλε για βιασμό της το 2008, ο κατηγορούμενος ανέφερε πως η γυναίκα αυτή είχε «εμμονή μαζί του και ήταν πάντα άκρως διαχυτική».  Ο ηθοποιός υποστήριξε ότι ποτέ δεν προσπάθησε να προσεγγίσει ερωτικά την καταγγέλλουσα, ούτε της τηλεφωνούσε βραδινές ώρες και ούτε της έστελνε γραπτά μηνύματα, όπως η ίδια υποστηρίζει. Αντίθετα, όπως αναφέρει, εκείνη του τηλεφωνούσε επίμονα και τον καλούσε σε στιγμές που ο ίδιος βρίσκονταν σε διακοπές με την οικογένειά του, φέρνοντάς τον σε δύσκολη θέση. «Ουδέποτε προσπάθησα να έρθω σε σεξουαλική επαφή μαζί της και μάλιστα χωρίς τη θέλησή της, ως ψευδώς ισχυρίζεται … Λυπάμαι βαθύτατα για την ίδια και οργίζομαι για όσα ψευδώς μου προσάπτει, ενώ προσπάθησα με κάθε καλή προαίρεση να μην την εκθέσω, να μην την προσβάλλω, αλλά να την απωθήσω με τον ομαλότερο και ευγενέστερο δυνατό τρόπο», ανέφερε χαρακτηριστικά ο Πέτρος Φιλιππίδης στο υπόμνημα παροχής εξηγήσεων που είχε καταθέσει στον εισαγγελέα. Στην ίδια γραμμή, δηλαδή της άρνησης των κατηγοριών, κινούνται οι ισχυρισμοί του ηθοποιού και για τις άλλες δυο κατηγορίες σε βάρος του. Όπως υποστήριξε, ουδέποτε αποπειράθηκε να βιάσει τις δυο άλλες καταγγέλλουσες. Εκτός του απολογητικού του υπομνήματος, ο ηθοποιός είχε ζητήσει από τον εισαγγελέα να λάβει καταθέσεις και από πρόσωπα που θα επιβεβαίωναν τους ισχυρισμούς του.  Ένα από τα πρόσωπα αυτά που είχε καταθέσει στον κ. Σπυρόπουλου, είναι και η σύζυγος του Πέτρου Φιλιππίδη, Ελπίδα Νίνου, η οποία και υπερασπίστηκε με την κατάθεσή της τον σύντροφό της.Ειδήσεις σήμεραΠροφυλακιστέος ο Πέτρος Φιλιππίδης για έναν βιασμό και δύο απόπειρες βιασμούΣυνάντηση Μητσοτάκη-Αναστασιάδη: Σκληρή απάντηση στον Ερντογάν για τις μεθοδεύσεις στα ΒαρώσιαΈξαλλος ο Γουέιν Ρούνεϊ: «Μου την είχαν στημένη» λέει - Δεν κάναμε σεξ, μόνο περάσαμε ωραίαΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-07-27T21:59:33+03:00
https://www.protothema.gr/greece/article/1118009/labadiase-fortigo-stin-ethniki-odo-lamias-thessalonikis-deite-video/,Λαμπάδιασε φορτηγό στην εθνική οδό Λαμίας - Θεσσαλονίκης - Δείτε βίντεο,Δεν κινδύνευσαν άνθρωποι&nbsp;&nbsp;- Η&nbsp;αστυνομία διέκοψε την κυκλοφορία στο σημείο για δύο περίπου ώρες,"Παρανάλωμα του πυρός έγινε το μεσημέρι της Παρασκευής, στην εθνική οδό Λαμίας – Θεσσαλονίκης, από άγνωστη αιτία, φορτηγό με επικαθήμενο το οποίο κουβαλούσε βρώσιμες ελιές, στο 262ο χλμ. στους Αγίους Θεοδώρους. Το φορτηγό σύμφωνα με το lamiareport.gr, κινούνταν στο ρεύμα προς Θεσσαλονίκη και η πυρκαγιά ξέσπασε λίγο πριν τη 1 το μεσημέρι.  Άμεσα σήμανε συναγερμός στην Πυροσβεστική, ενώ η Αστυνομία για να διευκολύνει το έργο της κατάσβεσης και να μην κινδυνεύσουν διερχόμενα οχήματα με τους επιβάτες τους, διέκοψε την κυκλοφορία στο σημείο για δύο περίπου ώρες. Στο σημείο επενέβησαν, τέσσερα πυροσβεστικά οχήματα από το ΠΚ Δρυμώνα Μαγνησίας και ένα από το Κλιμάκιο Στυλίδας, ωστόσο το φορτηγό με το επικαθήμενο, όπως και το φορτίο, καταστράφηκαν ολοσχερώς. Το ευτύχημα είναι ότι δεν κινδύνευσε ο 25χρονος αλλοδαπός οδηγός του, ούτε κάποια άλλη ανθρώπινη ζωή. Για το διάστημα που έμεινε κλειστή η εθνική οδός, γινόταν εκτροπή στον Α/Κ Γλύφας (256+179 Χ/Θ) και μέσω της ανατολικής παράπλευρης οδού τα οχήματα εισερχόταν στην Α.Θ.Ε από τον Α.Κ Αγίων Θεοδώρων (262+471).Eιδήσεις σήμεραΠάσχα - Όλα τα μέτρα: Με διπλές μάσκες στις εκκλησίες - Ποιοι μπορούν να φύγουν από τις πόλεις# MeToo: Έντεκα καταγγελίες στο ΣΕΗ για τον Πρόεδρο της Ένωσης Σεναριογράφων Αλέξανδρο ΚακαβάΚυψέλη: Νέα έφοδος της ΕΛ.ΑΣ στην πλατεία Αγίου Γεωργίου για την αποφυγή κορωνοπάρτιΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-04-23T23:57:00+03:00
https://www.protothema.gr/greece/article/1103319/exodiko-ston-petro-filippidi-apo-ton-dikigoro-ton-papaharalabous-anastasopoulou-kai-drosaki/,Εξώδικο στον Πέτρο Φιλιππίδη από τον δικηγόρο Γεραρή που έχει αναλάβει υποθέσεις ηθοποιών του ελληνικού Metoo,"Είχε εκπροσωπήσει τις Παπαχαραλάμπους, Αναστασοπούλου και Δροσάκη στις καταγγελίες που είχαν κάνει κατά Φιλιππίδη","Μετά το εξώδικο του Πέτρου Φιλιππίδη που κατηγορούσε τον συνήγορο υπεράσπισης των τριών ηθοποιών για δήθεν «συκοφαντία», επειδή αναφέρθηκε σε καταγγελία εντολέως του, στο Σωματείο Ελλήνων Ηθοποιών, με εξώδικο απάντησε και ο δικηγόρος κ. Γιώργος Γεραρής.  «Φαίνεται να μην αντιλαμβάνεσθε το στοιχειώδες, πως οι ισχυρισμοί αυτοί δεν είναι δικοί μου, αλλά του εντολέως μου, όπως κατέστησα εξαρχής απολύτως σαφές κατά τη δημόσια τοποθέτησή μου», σημειώνει μεταξύ άλλων ο κ. Γεραρής, απαντώντας στον Πέτρο Φιλιππίδη για τον οποίον έχουν φτάσει καταγγελίες συναδέλφων του στο ΣΕΗ.  Η Άννα Μαρία Παπαχαραλάμπους, η Πηνελόπη Αναστασοπούλου και η Λένα Δροσάκη είχαν απευθυνθεί στον δικηγόρο κ. Γεραρή για τις υποθέσεις σεξουαλικής παρενόχλησης.   «Δηλώνετε, όπως βλέπω, προς όλα τα μέσα, ότι «αρνείστε» τη χρήση ή αναπαραγωγή του ονόματός σας και της εικόνας σας, μέχρι εσείς να αποφασίσετε να μιλήσετε δημοσίως για τις σε βάρος σας καταγγελίες. Η δήλωσή σας αυτή παρατηρώ καταρχάς ότι έρχεται σε πλήρη αντίθεση με την προηγούμενη εξώδικη δήλωσή σας, της 1-2-21, με την οποία καλέσατε, προκαταβολικά, όλα τα μέσα να μην αναφέρουν το όνομά σας και να μην κάνουν χρήση της εικόνας σας πριν να υπάρξουν καταγγελίες σε βάρος σας ενώπιον αρμοδίων αρχών» σημειώνει μεταξύ άλλων ο κ. Γεραρής.  »Υπενθυμίζω ότι αυτό το πράξατε χωρίς καν να έχει ακουστεί δημόσια οτιδήποτε για το πρόσωπό σας κατά τον χρόνο εκείνο, στρέφοντας έτσι ο ίδιος τα φώτα της δημοσιότητας πάνω σας και προκαλώντας εύλογη έκπληξη και προβληματισμό στην κοινή γνώμη. Όπως γνωρίζετε, επίσημες και επώνυμες καταγγελίες σε βάρος σας πλέον υπάρχουν, εδώ και εβδομάδες. Κάποιες δε από αυτές έχουν διαβιβασθεί αρμοδίως από το ΣΕΗ στην Εισαγγελία Αθηνών (...) Εξάλλου, οι ως άνω καταγγελίες προέρχονται, όπως γνωρίζετε, από διάφορα πρόσωπα, τα οποία δεν είναι στην πλειονότητά τους εντολείς μου.»  »Η αξίωσή σας, να μη γίνεται χρήση της εικόνας σας μέχρι εσείς να αποφασίσετε να μιλήσετε δημοσίως, είναι νομικώς ανυπόστατη και για τους εξής πρόσθετους λόγους: πρώτον, οι εικόνες σας που προβάλλονται ή δημοσιεύονται στα μέσα όλες αυτές τις μέρες είναι, όπως παρατηρώ, δημόσιες εικόνες σας, από παραστάσεις, φωτογραφήσεις και λοιπές εκδηλώσεις, οι οποίες έχουν ληφθεί και ήδη δημοσιευθεί με την πλήρη συγκατάθεσή σας. Επομένως δεν τίθεται κανένα ζήτημα ως προς τις συγκεκριμένες εικόνες. Ακόμα και έτσι όμως να μην ήταν, η λήψη και παρουσίαση σε τρίτους της εικόνας ενός προσώπου γίνεται νομικά δεκτό ότι μπορεί να γίνει και χωρίς τη συναίνεση του εικονιζομένου σε περίπτωση δημοσίων προσώπων, προσώπων που βρίσκονται στην επικαιρότητα ή προσώπων που ανήκουν στη σύγχρονη ιστορία.», αναφέρει μεταξύ άλλων στο εξώδικο. Αναλυτικά το εξώδικο ΕΞΩΔΙΚΗ ΑΠΑΝΤΗΣΗ με επιφύλαξη παντός δικαιώματος Του Γεωργίου Γεραρή του Χρίστου, δικηγόρου (...) ΠΡΟΣ Τον Πέτρο Φιλιππίδη του Δημητρίου (...) Κοινοποιούμενη προς: Εθνικό Συμβούλιο Ραδιοτηλεόρασης Δικηγορικό Σύλλογο Αθηνών Μέσα μαζικής ενημέρωσης Την 25-2-21 μου απευθύνατε εξώδικη δήλωση, την οποία κοινοποιήσατε προς όλους τους παραπάνω φορείς, εγκαλώντας με προσωπικά ότι σας «συκοφάντησα» επειδή αναφέρθηκα δημόσια στο γεγονός της καταγγελίας εντολέως μου σε βάρος σας, η οποία κατατέθηκε στις 23-2-21 ενώπιον του Πειθαρχικού Συμβουλίου του ΣΕΗ, και στο περιεχόμενο αυτής. Μου ζητάτε δε με το εξώδικό σας να ανακαλέσω τους «ψευδείς» και «συκοφαντικούς» ισχυρισμούς μου. Φαίνεται να μην αντιλαμβάνεσθε το στοιχειώδες, πως οι ισχυρισμοί αυτοί δεν είναι δικοί μου, αλλά του εντολέως μου, όπως κατέστησα εξαρχής απολύτως σαφές κατά τη δημόσια τοποθέτησή μου. Οι δικηγόροι ενεργούμε ως εντολοδόχοι των προσώπων που εκπροσωπούμε. Σε καμία περίπτωση δεν θα νοείτο δικηγόρος να ανακαλέσει το περιεχόμενο της καταγγελίας εντολέως του. Ο εντολέας είναι το πρόσωπο που προβαίνει στην καταγγελία, δια του δικηγόρου του, και ο εντολέας είναι ο μόνος που δύναται να ανακαλέσει ή να μην ανακαλέσει την καταγγελία του. Σε κάθε περίπτωση, κατόπιν της δημόσιας τοποθέτησης του ίδιου του εντολέως μου Γεωργίου Ψάλτου στις 26-2-21, ο οποίος δήλωσε κατηγορηματικά ότι όλα όσα έχει καταθέσει σε βάρος σας είναι απολύτως αληθή μέχρι τελευταίας λέξης και δεν τα ανακαλεί σε καμία περίπτωση, έχετε ήδη λάβει την απάντησή σας, παρέλκει δε οποιαδήποτε δική μου περαιτέρω δήλωση επί του θέματος. Επιπροσθέτως, σημειώνω μετ’ επιτάσεως ότι ουδέποτε υπήρξατε πελάτης μου ούτε πελάτης της δικηγορικής εταιρείας στην οποία είμαι εταίρος, όπως ψευδώς αναφέρετε στο εξώδικό σας. Δεν έχω χειριστεί ποτέ υπόθεσή σας, δεν σας γνωρίζω προσωπικά, ούτε σας έχω συναντήσει ή έστω μιλήσει ποτέ στη ζωή μου. Για το ψεύδος αυτό, που ηθελημένα και εκ δόλου διαλάβατε στο εξώδικό σας, προκειμένου να εγείρετε αμφιβολίες ως προς την επαγγελματική μου ακεραιότητα, καθώς και εν γένει για τους αήθεις και προσβλητικούς χαρακτηρισμούς σας για το πρόσωπό μου και την επαγγελματική μου οντότητα, τους οποίους φροντίσατε να κοινοποιήσετε προς όλα τα μέσα και προς όλους τους παραπάνω φορείς, περιλαμβανομένου και του επαγγελματικού μου συλλόγου, επιφυλάσσομαι παντός δικαιώματός μου να ασκήσω κάθε νόμιμο μέσο για την προάσπιση των εννόμων συμφερόντων μου. Αυτά προς απάντησή σας. Θα ήθελα όμως να σχολιάσω -διότι το θεωρώ πολύ σημαντικό- και μια δήλωσή σας, η οποία έχει συμπεριληφθεί στο κείμενο του εξωδίκου που μου επιδώσατε και απευθύνεται προς όλα τα μέσα ενημέρωσης, στα οποία και κοινοποιήσατε, ως ελέχθη, το εξώδικό σας. Ειδικότερα, δηλώνετε, όπως βλέπω, προς όλα τα μέσα, ότι «αρνείστε» τη χρήση ή αναπαραγωγή του ονόματός σας και της εικόνας σας, μέχρι εσείς να αποφασίσετε να μιλήσετε δημοσίως για τις σε βάρος σας καταγγελίες. Η δήλωσή σας αυτή παρατηρώ καταρχάς ότι έρχεται σε πλήρη αντίθεση με την προηγούμενη εξώδικη δήλωσή σας, της 1-2-21, με την οποία καλέσατε, προκαταβολικά, όλα τα μέσα να μην αναφέρουν το όνομά σας και να μην κάνουν χρήση της εικόνας σας πριν να υπάρξουν καταγγελίες σε βάρος σας ενώπιον αρμοδίων αρχών. Υπενθυμίζω ότι αυτό το πράξατε χωρίς καν να έχει ακουστεί δημόσια οτιδήποτε για το πρόσωπό σας κατά τον χρόνο εκείνο, στρέφοντας έτσι ο ίδιος τα φώτα της δημοσιότητας πάνω σας και προκαλώντας εύλογη έκπληξη και προβληματισμό στην κοινή γνώμη. Όπως γνωρίζετε, επίσημες και επώνυμες καταγγελίες σε βάρος σας πλέον υπάρχουν, εδώ και εβδομάδες. Κάποιες δε από αυτές έχουν διαβιβασθεί αρμοδίως από το ΣΕΗ στην Εισαγγελία Αθηνών. Το μεν Πειθαρχικό Συμβούλιο του ΣΕΗ είναι η αρμόδια αρχή να κρίνει πειθαρχικά τις αντισυναδελφικές πράξεις και συμπεριφορές σας, τις οποίες καταγγέλλουν ότι τελέσατε σε βάρος τους οι συνάδελφοί σας. Η δε Εισαγγελία Αθηνών είναι η αρμόδια αρχή να εξετάσει κατά πόσο προκύπτουν και στοιχεία για τυχόν ποινικώς κολάσιμες πράξεις που δεν έχουν εισέτι παραγραφεί. Εξάλλου, οι ως άνω καταγγελίες προέρχονται, όπως γνωρίζετε, από διάφορα πρόσωπα, τα οποία δεν είναι στην πλειονότητά τους εντολείς μου. Επομένως, βάσει του προηγούμενου εξωδίκου σας, έχετε δώσει τη ρητή συγκατάθεσή σας προς όλα τα μέσα ενημέρωσης να αναφέρουν το όνομά σας και να χρησιμοποιούν την εικόνα σας, τουλάχιστον από τις 4-2-21, οπότε και κατατέθηκε στο ΣΕΗ η πρώτη, εξ όσων γνωρίζω, επίσημη καταγγελία εναντίον σας, από τις εντολείς μου Άννα Μαρία Παπαχαραλάμπους, Πηνελόπη Αναστασοπούλου και Λένα Δροσάκη (πιθανόν να υπάρχουν και προγενέστερες αυτής καταγγελίες από άλλους συναδέλφους σας αλλά δεν είμαι σε θέση να το γνωρίζω). Πέραν της προφανούς αυτής αντίφασης μεταξύ των παραπάνω δηλώσεών σας, και πέραν του γεγονότος ότι, τουλάχιστον για το χρονικό διάστημα από 4-2-21 έως και 25-2-21, έχετε ρητά συγκατατεθεί στη δημόσια αναφορά του ονόματός σας και στη δημόσια χρήση της εικόνας σας, η γενική απαγόρευση που απευθύνετε προς όλους με το νέο σας εξώδικο είναι, σε κάθε περίπτωση, παντελώς ανυπόστατη από νομικής απόψεως. Ειδικότερα, η δήλωσή σας αυτή, η οποία απευθύνεται προς όλα τα μέσα, ηλεκτρονικά και έντυπα, συνιστά κατάφωρη απόπειρα προληπτικής λογοκρισίας, η οποία απαγορεύεται ρητώς βάσει του άρθρου 14 του Συντάγματος της χώρας μας, που κατοχυρώνει την Ελευθερία του Τύπου. Συγκεκριμένα, η παράγραφος 2 του ως άνω άρθρου ορίζει ότι «O τύπος είναι ελεύθερος. H λογοκρισία και κάθε άλλο προληπτικό μέτρο απαγορεύονται.». Η απαγόρευση της λογοκρισίας αποτελεί θεμελιώδη διάταξη του Συντάγματος και βασικό συστατικό του δημοκρατικού μας πολιτεύματος, όπως οφείλει να γνωρίζει κάθε πολίτης, ακόμη και ο μη έχων ειδικές νομικές γνώσεις. Είναι νομικώς ανήκουστο και συνταγματικώς αδιανόητο να απαγορεύετε σε όλους τους δημοσιογράφους και τα μέσα ενημέρωσης που καλύπτουν την υπόθεση του Metoo, η οποία είναι το κορυφαίο ζήτημα της τρέχουσας επικαιρότητας εδώ και πολλές εβδομάδες, να αναφέρονται σε εσάς, μέχρι εσείς να αποφασίσετε (εάν ποτέ το αποφασίσετε, όπως δηλώνετε χαρακτηριστικά στο εξώδικό σας) να μιλήσετε δημοσίως. Ο δημοσιογράφος έχει υποχρέωση να καλύπτει τα γεγονότα τη στιγμή που εκτυλίσσονται και με γνώμονα τη φιλαλήθεια, όπως παγίως έχουν κρίνει τα εθνικά μας δικαστήρια και το Ευρωπαϊκό Δικαστήριο των Δικαιωμάτων του Ανθρώπου. Έτσι επιτυγχάνεται ο κυρίαρχος θεσμικός ρόλος του Τύπου, ως διαύλου πληροφοριών, που δεν είναι άλλος από την έγκαιρη ενημέρωση της κοινής γνώμης. Το εκ του άρθρου 14 του Συντάγματος και του άρθρου 10 της ΕΣΔΑ δικαίωμα πληροφόρησης έχει εξ ορισμού την έννοια της πληροφόρησης για γεγονότα του παρόντος που απασχολούν τον πολίτη, ο οποίος πρωτίστως ενδιαφέρεται και απαιτεί να ενημερώνεται από τον Τύπο για το τι συμβαίνει ανά πάσα στιγμή στο κοινωνικό γίγνεσθαι (βλ. Γ. Καράκωστα «Προσωπικότητα και Τύπος», Εκδόσεις Σάκκουλα 1991, σελ. 113, ΕφΑΘ 9720/1991 ΕλλΔικ 34.1513, πρβλ. ΠΠρΑθ 3762/2004, ΔιΜΕΕ 4/2004, σελ. 548). Η θεμελιώδης αρχή της δημοσιότητας επιτάσσει οι πολίτες να ενημερώνονται αμέσως για ό,τι σχετίζεται με τους όρους της κοινωνικής συμβίωσης ή τη διαταραχή της από αντικοινωνικές, έκνομες ή ακόμη και εγκληματικές πράξεις. Σημειωτέον ότι αυτό δεν συνεπάγεται σε καμία περίπτωση παραβίαση του τεκμηρίου της αθωότητας, αφού, όπως έχει κρίνει ο Άρειος Πάγος, εάν κάποιος αναφερθεί σε δημοσίευμα ως συλληφθείς, ύποπτος ή και κατηγορούμενος, ακόμα και εάν στη συνέχεια εκδοθεί υπέρ του αθωωτική απόφαση, τα δημοσιευθέντα περιστατικά συνιστούν, κατά το χρόνο έκδοσης του δημοσιεύματος, αληθινά γεγονότα και δεν δημιουργείται στον αναγνώστη η εντύπωση ότι το πρόσωπο αυτό οπωσδήποτε είναι ένοχος, αφού κατά τα διδάγματα της κοινής πείρας όλοι όσοι παραπέμπονται σε δίκη δεν κρίνονται μόνο ένοχοι αλλά και αθώοι (ΑΠ 72/2004 ΔιΜΕΕ 4/2004 σελ. 544, πρβλ. ΕφΘεσ 146/2004). Κατά μείζονα λόγο είναι νομικώς αβάσιμο το δικό σας αίτημα προς όλα τα μέσα να μην αναφέρονται στο όνομά σας, λαμβανομένου υπόψη ότι είστε δημόσιο πρόσωπο και ότι σε κάθε περίπτωση οι σε βάρος σας καταγγελίες αφορούν εν πρώτοις πειθαρχικά αδικήματα και έχουν κατατεθεί ενώπιον του πειθαρχικού σας οργάνου, του ΣΕΗ, χωρίς να έχει εξ όσων γνωρίζω ασκηθεί σε βάρος σας κάποια ποινική δίωξη από την Εισαγγελία. Ακόμη όμως και σε περίπτωση που μελλοντικά ασκηθεί σε βάρος σας οποιαδήποτε ποινική δίωξη και καταστείτε κατηγορούμενος, από καμία διάταξη νόμου δεν προκύπτει ότι άπαντες υποχρεούνται να μην αναφέρουν το όνομά σας, επειδή εσείς όλως αβασίμως αξιώνετε κάτι τέτοιο με το εξώδικό σας, όπως ευκρινώς προκύπτει από την προμνησθείσα νομολογία του Ανωτάτου Δικαστηρίου μας. »Τουναντίον, ο κώδικας δεοντολογίας ειδησεογραφικών εκπομπών ορίζει ρητά ότι οδηγός του δημοσιογράφου, όσον αφορά το ποια στοιχεία μιας υπόθεσης αυτός θα δημοσιοποιήσει ή όχι, είναι η απορρέουσα από το Σύνταγμα και γενόμενη δεκτή από τη νομολογία του Συμβουλίου της Επικρατείας αρχή της στάθμισης κατά περίπτωση του τυχόν διακυβευόμενου δημοσίου συμφέροντος. Πράγματι, σε περίπτωση σύγκρουσης αντικρουόμενων εννόμων αγαθών, αυτή επιλύεται, κατά παγία νομολογία του ΔΕΕ, του ΕΔΔΑ, αλλά και των εθνικών μας δικαστηρίων, μέσω της μεταξύ τους στάθμισης. Είναι προφανές ότι σε μια υπόθεση τόσο σοβαρή και σε μια συνθήκη τόσο εξαιρετική όσο το ελληνικό Metoo, η στάθμιση που οφείλει να κάνει ο δημοσιογράφος είναι συντριπτικά υπέρ της πλήρους δημοσιοποίησης κάθε συναφούς υπόθεσης, καθότι το διακύβευμα είναι τεράστιο για το κοινωνικό σύνολο. Τα συγκρουόμενα έννομα αγαθά, αφενός η προστασία του κοινωνικού συνόλου από εγκληματικές πράξεις κακοποίησης, που συνήθως στρέφονται κατά των πλέον αδύναμων συνανθρώπων μας, και αφετέρου η προστασία της προσωπικότητας των μεμονωμένων προσώπων που καταγγέλλονται ως θύτες των πράξεων αυτών, είναι κυριολεκτικά άλλης τάξεως και η στάθμιση μεταξύ τους σε επίπεδο νομικό και δικαιοπολιτικό οδηγεί άνευ ουδεμίας αμφιβολίας στην πρόκριση της μέγιστης δυνατής δημοσιοποίησης. »Διότι μόνο αυτή είναι πρόσφορη να επιφέρει το επιθυμητό αποτέλεσμα, που είναι καταρχάς η αφύπνιση των θυμάτων, ώστε να μπορέσουν σε πρώτο στάδιο να αντιληφθούν τι είναι αυτό που έχουν βιώσει και να το αναγνωρίσουν ως πράξη κακοποίησης, για την οποία τα ίδια δεν φέρουν καμία ευθύνη, και στη συνέχεια η ενθάρρυνσή τους, ώστε να τολμήσουν να σπάσουν τα δεσμά της σιωπής στην οποία ζούσαν εδώ και χρόνια και να αντιμετωπίσουν χωρίς φόβο τον θύτη τους αλλά και την ίδια την κοινωνία, που μέχρι τώρα δεν ήταν έτοιμη να «ακούσει». Εξίσου σημαντικά ζητούμενα, υπ’ αυτήν την έννοια, που μόνο μέσω της ευρείας δημοσιοποίησης κάθε σχετικής υπόθεσης μπορούν να επιτευχθούν, αποτελούν η πρόληψη, μέσω της αποθάρρυνσης επίδοξων δραστών τέτοιων πράξεων στο μέλλον, και -ίσως το σημαντικότερο όλων- η βαθμιαία αλλαγή βαθιά ριζωμένων κοινωνικών αντιλήψεων, που μέχρι σήμερα επέτρεπαν τη διαιώνιση τέτοιου είδους φαινομένων κοινωνικής παθογένειας. Ειδικά δε η αξίωσή σας, να μη γίνεται χρήση της εικόνας σας μέχρι εσείς να αποφασίσετε να μιλήσετε δημοσίως, είναι νομικώς ανυπόστατη και για τους εξής πρόσθετους λόγους: πρώτον, οι εικόνες σας που προβάλλονται ή δημοσιεύονται στα μέσα όλες αυτές τις μέρες είναι, όπως παρατηρώ, δημόσιες εικόνες σας, από παραστάσεις, φωτογραφήσεις και λοιπές εκδηλώσεις, οι οποίες έχουν ληφθεί και ήδη δημοσιευθεί με την πλήρη συγκατάθεσή σας. Επομένως δεν τίθεται κανένα ζήτημα ως προς τις συγκεκριμένες εικόνες. »Ακόμα και έτσι όμως να μην ήταν, η λήψη και παρουσίαση σε τρίτους της εικόνας ενός προσώπου γίνεται νομικά δεκτό ότι μπορεί να γίνει και χωρίς τη συναίνεση του εικονιζομένου σε περίπτωση δημοσίων προσώπων, προσώπων που βρίσκονται στην επικαιρότητα ή προσώπων που ανήκουν στη σύγχρονη ιστορία (βλ. Στ. Πατεράκη «Η χρηματική ικανοποίηση λόγω ηθικής βλάβης», Εκδόσεις Σάκκουλα 2001, σελ. 110 επ.). »Συγκεκριμένα, είναι επιτρεπτή η λήψη και περαιτέρω δημοσίευση, χωρίς τη συναίνεση του εικονιζομένου, της εικόνας δημοσίων προσώπων και προσώπων που ανήκουν στη σύγχρονη επικαιρότητα, είτε υπό απόλυτη έννοια (π.χ. πολιτικοί, διπλωμάτες, καλλιτέχνες, ηθοποιοί, αθλητές κλπ.), είτε υπό σχετική έννοια (π.χ. δράστες εγκληματικών πράξεων), και γενικότερα προσώπων που ενδιαφέρουν το κοινωνικό σύνολο (ΑΠ 1010/2002, ΝοΒ 2003.248, ΕφΘεσ 2147/2001, Αρμ 2002.1161, ΕφΑθ 3346/1996). Στις περιπτώσεις αυτές, η λήψη της εικόνας των ως άνω προσώπων είναι αναγκαία και πρόσφορη για την ικανοποίηση του ενδιαφέροντος της κοινής γνώμης, καθότι εξυπηρετείται ένα υπέρτερο αγαθό, το συμφέρον του κοινού για πληροφόρηση (βλ. Γ. Καράκωστα «Προσωπικότητα και τύπος», Εκδόσεις Σάκκουλα 2000, σελ. 159). Εσείς είστε δημόσιο πρόσωπο τα τελευταία 35 χρόνια, όπως και ο ίδιος συνομολογείτε στο εξώδικό σας της 1-2-21, έχετε όμως αναμφίβολα καταστεί και κεντρικό πρόσωπο της επικαιρότητας το τελευταίο διάστημα λόγω των σε βάρος σας καταγγελιών. Για όλους τους παραπάνω λόγους, η απαίτησή σας να μη γίνεται χρήση της εικόνας σας από τα μέσα ενημέρωσης δεν έχει κανένα απολύτως νομικό έρεισμα. Εν κατακλείδι: Η ελληνική κοινωνία μετασχηματίζεται αυτή τη στιγμή στις πιο καίριες και θεμελιώδεις αντιλήψεις της όσον αφορά το θέμα της λεκτικής, σωματικής ή σεξουαλικής κακοποίησης και τη μηδενική ανοχή που μια σύγχρονη δημοκρατία οφείλει να επιδεικνύει σε αυτού του είδους τα φαινόμενα. Εάν η Σοφία Μπεκατώρου και η Ζέτα Δούκα δεν είχαν μιλήσει δημόσια για όσα υπέστησαν, δεν θα βρισκόμασταν εδώ που είμαστε σήμερα. Η δημόσια διάσταση που έχει λάβει το κίνημα του Metoo, όχι μόνο στη χώρα μας αλλά σε όλες τις χώρες όπου έχει συμβεί κάτι αντίστοιχο, είναι αυτή που δίνει στα θύματα το θάρρος να βγουν μπροστά και να μιλήσουν, να πουν όλα αυτά που δεν είχαν πει τόσα χρόνια. Η δημόσια κατάθεση του ενός δίνει κουράγιο στον επόμενο, σε αυτόν που ακόμα έχει αμφιβολίες, σε αυτόν που ακόμα φοβάται. Η ευρεία δημοσιοποίηση πάσης φύσεως κακοποιητικών πράξεων σε βάρος αδυνάμων συνανθρώπων μας αποσκοπεί όχι μόνο στην προστασία των θυμάτων και στην πρόληψη παρόμοιων κακοποιητικών συμπεριφορών στο μέλλον, αλλά στην ευαισθητοποίηση της κοινής γνώμης, η οποία καλείται να επεξεργαστεί και να αναθεωρήσει παγιωμένες εδώ και χρόνια αντιδραστικές και φοβικές αντιλήψεις, που δεν έχουν καμία θέση στον σύγχρονο κόσμο που καλούμαστε να χτίσουμε για τα παιδιά μας και τις επόμενες γενεές. Μέσα σε λίγες μόλις εβδομάδες έγιναν ζυμώσεις που δυστυχώς δεν είχαν γίνει εδώ και δεκαετίες στη χώρα μας. Και έχουμε ακόμα πολύ δρόμο μπροστά μας. Όμως, πιστέψτε με, θα φτάσουμε εκεί που πρέπει: σε ένα καλύτερο για όλους μας αύριο. Σε ένα αύριο χωρίς φόβο.»Ειδήσεις σήμερα Συνελήφθη ο άνδρας που «γκρέμισε» από το μηχανάκι τον αστυνομικό στη Νέα Σμύρνη  Κορωνοϊός: Στα 2.633 τα νέα κρούσματα - Τα 1.322 στην Αττική Κικίλιας: Κάνουμε έκκληση στους ιδιώτες γιατρούς να βοηθήσουν Ακολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-10T22:11:00+02:00
https://www.protothema.gr/greece/article/1105479/auti-tin-kuriaki-to-marie-claire-apriliou-einai-sto-thema/,"Αυτή την Κυριακή, το Marie Claire Απριλίου είναι στο ΘΕΜΑ!","Στο Marie Claire Απριλίου, το 1821 είναι στη μόδα!","Το τεύχος στην καρδιά της άνοιξης, ενώ διανύουμε τη χρονιά του εορτασμού των 200 χρόνων από την Ελληνική Επανάσταση του 1821, αποπνέει τον αέρα της ελευθερίας και ποντάρει στο στυλ της ανεξαρτησίας.    Αναζητήσαμε και σας προτείνουμε τα ωραιότερα αξεσουάρ, ρούχα και αντικείμενα με έμπνευση από την εποχή της γέννησης του ελληνικού έθνους.αλλά και βιβλία για κάθε τύπο αναγνώστη που τον ενδιαφέρει η Επανάσταση του 1821.   Η μόδα περπατάει με την ίδια αποφασιστικότητα στους δρόμους μιας μεγαλούπολης τις παραλίες κοντά στα αστικά κέντρα και πλάι στο γαλάζιο του Αιγαίου, προτείνοντάς μας τα ωραιότερα σύνολα, τα cool φορέματα που μας έχουν λείψει τόσο, καμπαρτίνες, σακάκια και σαγηνευτικά τοπ για να προετοιμαστούμε για την έξοδο. Στο πλαίσιο της γιορτής για τη μεγάλη επέτειο του ’21, παρακολουθούμε την προετοιμασία της σπονδυλωτής παράστασης της Εθνικής Λυρικής Σκηνής Δέσπω- Ελληνικοί χοροί και μιλάμε με τους συντελεστές για τις έννοιες της πατρίδας και της επανάστασης στο σήμερα.  Σε κάθε τεύχος οι δημιουργικές και δυναμικές γυναίκες είναι παρούσες: Η Ράνια Τζίμα, κάθε βράδυ στον αγώνα της ενημέρωσης από το κεντρικό δελτίο ειδήσεων του MEGA, μας μιλάει για τον τρόπο που στέκεται απέναντι σε δύσκολους καλεσμένους και την αδρεναλίνη της δουλειά της. Ελληνίδες καλλιτέχνες που μιλάνε με εικόνες μας ανοίγουν τα εργαστήριά τους. Η Καρολίν Ντε Μεγκρέ και η Σοφί μας μας θυμίζουν, πως μεγαλώνοντας γινόμαστε καλύτερες, μέσα από μία αποκλειστική συνέντευξη με αφορμή το βιβλίο τους. Συναντάμε τη βραβευμένη Καναδή συγγραφέα Έμιλι Σεντ Τζον Μαντέλ και βλέπουμε την πανδημία, το #metoo κίνημα και τη Νέα Υόρκη μέσα από τα μάτια της. Τι άλλο μας απασχολεί αυτόν το μήνα;    Mansplaining τέλος. Έχετε κι εσείς βαρεθεί να σας εξηγούν οι άνδρες τη δουλειά σας και να σας αγνοούν στα meeting; Το ίδιο κι εμείς! Ageing: θα αφήσουμε επιτέλους τις γυναίκες να γεράσουν όπως θέλουν, με ή χωρίς ρυτίδες; Οι διατροφικές διαταραχές και ο τρόπος που μπορούμε να τις αντιμετωπίσουμε, ειδικά στις μικρότερες ηλικίες. Η ομορφιά μας φτιάχνει το κέφι και μας στηρίζει, απαντώντας σε θεμελιώδεις ερωτήσεις για το μακιγιάζ και προτείνοντας το νέο στυλ στα μαλλιά. Το Marie Claire Maison είναι εδώ με ένα μεγάλο αφιέρωμα, στους τρόπους που θα διαμορφώσουμε το σπίτι για να μοιάζει με σκηνικό για μία ιδανική ζωή ανανεώνοντας τα βασικά δωμάτια και ποντάροντας σε όμορφα, χρηστικά και βιώσιμα αντικείμενα που φτιάχτηκαν με σεβασμό στο περιβάλλον.Αυτή την Κυριακή, μη χάσετε το Marie Claire Απριλίου!  Marie Claire, ό,τι έχει σημασία για τις γυναίκες!Ακολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-17T18:21:00+02:00
https://www.protothema.gr/greece/article/1107186/skoutelis-ektos-pragmatikotitas-oi-skepseis-gia-anoigma-tou-lianeboriou/,Σκουτέλης: Εκτός πραγματικότητας οι σκέψεις για άνοιγμα του λιανεμπορίου,Τι είπε για την πορεία της πανδημίας – Κενό στο σύστημα από την επιστράτευση των ιδιωτών ιατρών,"Αναφορά στην επιστράτευση των ιδιωτών ιατρών για την μάχη ενάντια στην πανδημία μέσω της απασχόλησής τους στο Εθνικό Σύστημα Υγείας έκανε ο καθηγητής Παθολογίας Λοιμώξεων και αντιπρόεδρος της Εθνικής Επιτροπής Εμβολιασμών Αθανάσιος Σκουτέλης. Μιλώντας στον ΑΝΤ1 το πρωί της Τρίτης ο κ. Σκουτέλης σημείωσε πως οι γιατροί που επιστρατεύθηκαν ήταν από θέσεις που παρείχαν υπηρεσίες στο σύστημα Υγείας και πρόσθεσε ότι αυτό θα δημιουργήσει ένα κενό στο σύστημα.  Την ίδια ώρα, έκανε αναφορά στα σενάρια περί ανοίγματος του λιανεμπορίου, σημειώνοντας πως τέτοιες σκέψεις είναι εκτός πραγματικότητας εφόσον επικρατούν οι παρούσες; συνθήκες στο μέτωπο της πανδημίας. Σχετικά με τα μέτρα τα οποία επίσης προκαλούν αντιδράσεις ανέφερε ότι δεν ξέρει τι κρύβεται πίσω από αυτές τις αποφάσεις, ωστόσο τόνισε ότι είναι καλύτερα ο κόσμος να είναι έξω ελεγχόμενος, παρά κλεισμένος μέσα που δεν έχουμε εικόνα του τι γίνεται.  Μιλώντας για τα self test που θα διανέμονται δωρεάν στα φαρμακεία από την 1η Απριλίου τόνισε ότι δεν έγινε καμία προσυνεννόηση και γι’ αυτό προκλήθηκαν αντιδράσεις, ενώ τόνισε ότι η προσπάθεια πιθανόν να ακυρωθεί πριν καν έρθουν τα τεστ .  Σημείωσε ότι τα φαρμακεία θα είναι μόνο οι διανομείς, κάτι που όπως είπε θα μπορούσε να έχει αναλάβει το κράτος. Παράλληλα, παραδέχτηκε ότι κανείς δεν ξέρει πως θα γίνεται το τεστ, ωστόσο όπως είπε το μεγάλο θέμα είναι τι θα γίνει μετά το αποτέλεσμα, αν αυτό βγει θετικό. Δείτε το βίντεο:Ειδήσεις σήμεραΣάλος στη Σουηδία: Κορυφαίος νομικός της χώρας και σύμμαχος του #MeToo κατηγορείται για βιασμόΣχέδιο «Ελευθερία»: Το 1,5 εκατ. εμβολιασμούς φτάνει σήμερα η χώρα μαςΕλέφαντας κατά άνδρα και της κόρης του - Μπήκαν στο κλουβί του για σέλφιΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-23T08:08:00+02:00
https://www.protothema.gr/greece/article/1160024/thessaloniki-poli-frourio-gia-ti-deth-5550-astunomikoi-stin-poli/,Θεσσαλονίκη: Πόλη «φρούριο» για τη ΔΕΘ – 5.550 αστυνομικοί στην πόλη,Έκτακτα μέτρα στην πόλη - Ο σχεδιασμός για την αποτροπή επεισοδίων - Οι κυκλοφοριακές ρυθμίσεις - Η πόλη μετατρέπεται σε «οχυρό» ενόψει των συγκεντρώσεων που έχουν προγραμματιστεί,"Σε «φρούριο» έχει μετατραπεί η Θεσσαλονίκη, ενόψει των εγκαινίων της ΔΕΘ και της παρουσίας του πρωθυπουργού, Κυριάκου Μητσοτάκη καθώς έχουν προαναγγελθεί συγκεντρώσεις συνδικάτων, αντιεξουσιαστών αλλά και αντιεμβολιαστών.Τα καυτά σημεία με τους φραγμούς της ΕΛ.ΑΣ, οι 5.500 αστυνομικοί, το ελικόπτερα και τα drones, οι δεκάδες διμοιρίες ΥΜΕΤ και ΥΑΤ (ελαφρά και σκληρά ΜΑΤ) συνθέτουν την εικόνα των μέτρων ασφαλείας για την 85η Διεθνής Έκθεση Θεσσαλονίκης.  Σύμφωνα με τις πληροφορίες, η κινητοποίηση της αστυνομίας αναμένεται να είναι σημαντικά μεγαλύτερη σε σύγκριση με τα προηγούμενα χρόνια. Έχουν τεθεί σε επιφυλακή ομάδες ΔΙΑΣ, ΟΠΚΕ, ΔΡΑΣΗ. Σε ετοιμότητα βρίσκονται τα ειδικά οχήματα εκτόξευσης νερού, γνωστά ως “Αίαντες”, ενώ ελικόπτερα και drone θα επιτηρούν από αέρος. Η Ελληνική Αστυνομία έχει εκπονήσει σχέδιο επιτήρησης των διαδηλωτών όλων των ομάδων.Την ίδια ώρα τα μέτρα της Τροχαίας θα είναι αυστηρά και κλείσουν δρόμοι, ενώ σε πολλά σημεία απαγορεύεται η στάση και η στάθμευση. Η Αστυνομία θα είναι αυστηρή, ωστόσο σε καμία περίπτωση δεν θα προκαλεί, ενώ η οι έρευνες θα είναι συνεχείς σε πολλά σημεία. Στο επιχειρησιακό σχέδιο της ΕΛ.ΑΣ δυο σημεία συνθέτουν την κόκκινη γραμμή. Το συνεδριακό κέντρο «Ιωάννης Βελλίδης» όπου θα μιλήσει ο πρωθυπουργός και φυσικά το πανεπιστήμιο Θεσσαλονίκης προκειμένου να μην γίνει ορμητήριο αναρχικών ομάδων και μπαχαλάκηδων. Ξεχωριστός «πονοκέφαλος» φέτος για την ΕΛ.ΑΣ είναι οι αντιεμβολιαστές, που κατά πληροφορίες σκοπεύουν να δώσουν δυναμικό «παρών».Σ΄ αυτά τα σημεία θα στηθούν φραγμοί και υπάρχουν ισχυρές δυνάμεις των ΜΑΤ. Συνολικά, θα μετέχει ή θα βρίσκεται σε επιφυλακή όλη η αστυνομική δύναμη της Θεσσαλονίκης που αποτελείται από περίπου 4.200 άτομα καθώς έχουν κοπεί ρεπό και έχουν ανακληθεί άδειες, περισσότεροι από 1000 αστυνομικοί από άλλες περιοχές που θα διαμείνουν για πολλές ημέρες στην πόλη, ενώ καθημερινά θα κινείται μεγάλος αριθμός δυνάμεων από γειτονικούς νομούς που στη συνέχεια θα επιστρέφουν στη βάση τους.Τα μέτρα της ΤροχαίαςΑπό τη Διεύθυνση Τροχαίας Θεσσαλονίκης ανακοινώνεται ότι, στο πλαίσιο έναρξης και λειτουργίας της 85ης Διεθνούς Έκθεσης Θεσσαλονίκης, των παράλληλων εκδηλώσεων – ομιλιών και των προγραμματισμένων συγκεντρώσεων διαμαρτυρίας-πορειών, στο κέντρο της πόλης θα εφαρμοστούν οι ακόλουθες κυκλοφοριακές ρυθμίσεις:α. Από την 06.00 ώρα της Παρασκευής (10-09-2021) μέχρι και την 18.00 ώρα της Κυριακής (12-09-2021) δεν θα επιτρέπεται η στάση-στάθμευση όλων των οχημάτων, στις παρακάτω οδούς του κέντρου της πόλης:-Αγγελάκη, σε όλο το μήκος της.-Λ. Στρατού, από Καυτανζόγλου μέχρι Πλατεία Χ.Α.Ν.Θ.-Γ΄ Σεπτεμβρίου, από Μ. Αλεξάνδρου μέχρι Αγ. Δημητρίου.-Εθν. Αμύνης, από Αγίου Δημητρίου μέχρι Πλατεία Λευκού Πύργου.-Αγ.Δημητρίου, από Πλατεία Ευαγγελίστριας μέχρι Γ΄ Σεπτεμβρίου και από Προξένων μέχρι Στεφάνου Δραγούμη.-Γ. Λαμπράκη, από Εγνατία μέχρι Γ΄ Σεπτεμβρίου.-Αρμενοπούλου, από Μελενίκου μέχρι Εθν. Αμύνης.-Ν. Γερμανού, από Πλατεία Λευκού Πύργου μέχρι Πλατεία Χ.Α.Ν.Θ.-Μ. Ανδρόνικου, από Πλατεία Ηλεκτρικής Εταιρείας μέχρι Πλατεία Χ.Α.Ν.Θ.- Ιασωνίδου, από Εγνατία έως Αγίου Δημητρίου.β. Από την 14.00 ώρα της Πέμπτης (09-09-2021) μέχρι και την 18.00 ώρα της Κυριακής (12-09-2021) δεν θα επιτρέπεται η στάση-στάθμευση όλων των οχημάτων, στις παρακάτω οδούς του κέντρου της πόλης:-26ης Οκτωβρίου, από Ανδρέου Γεωργίου μέχρι Πήγασου, ρεύμα προς έξοδο πόλης.-Ερμιόνης, από 26ης Οκτωβρίου μέχρι Ανδρέου Γεωργίου.-Ανδρέου Γεωργίου, από Πήγασου μέχρι 26ης Οκτωβρίου.γ. Σάββατο (11-09-2021), από ώρα 15.00 σταδιακά, ανάλογα με την εξέλιξη των εκδηλώσεων και μέχρι την ολοκλήρωση αυτών, δεν θα επιτρέπεται η κυκλοφορία όλων των οχημάτων, στις παρακάτω οδούς του κέντρου της πόλης:-Λ.Στρατού, από Καυτανζόγλου μέχρι Πλατεία Χ.Α.Ν.Θ.-Γ΄ Σεπτεμβρίου, από Μ. Αλεξάνδρου μέχρι Αγίου Δημητρίου.-Βασ. Όλγας, από Μ. Μπότσαρη μέχρι Αγίας Τριάδος.-Βασ. Γεωργίου, από Αγίας Τριάδος μέχρι Μ. Ανδρόνικου.-Λεωφ. Νίκης, καθ’ όλο το μήκος της.-Κουντουριώτη, καθ’ όλο το μήκος της.-Κων/νου Καραμανλή, από Κατσιμίδη μέχρι Γ΄ Σεπτεμβρίου.-Εγνατία, από Λαγκαδά μέχρι Γ΄ Σεπτεμβρίου.-Εθν. Αμύνης, από Αγίου Δημητρίου μέχρι Πλατεία Λευκού Πύργου.-Τσιμισκή, καθ’ όλο το μήκος της.-Αγίου Δημητρίου, από Λαγκαδά μέχρι Στεφάνου Δραγούμη.-Αγίας Σοφίας , από Εγνατία μέχρι την πλατεία Αγίας Σοφίας, καθώς και περιμετρικά της πλατείας Αγίας Σοφίας.- Π.Μελά , καθ’ όλο το μήκος της.- Βενιζέλου , καθ’ όλο το μήκος της.δ. Υπενθυμίζεται η ισχύουσα απαγόρευση στάσης και στάθμευσης στις οδούς Τσιμισκή, Εγνατία και Αγίας Σοφίας, καθώς και στις λεωφόρους Νίκης και Μ.Αλεξάνδρου.Παρακαλούνται οι κύριοι οδηγοί να απομακρύνουν τα οχήματά τους από τους παραπάνω αναφερομένους δρόμους.- Από ώρα 15.00 του Σαββάτου (11-09-2021) και μέχρι το πέρας των σχετικών εκδηλώσεων, η κυκλοφορία των οχημάτων θα διεξάγεται, από Ανατολικά προς Δυτικά της πόλης μέσω των οδών Κατσιμίδη – Περιφερειακής οδού – Αγ. Δημητρίου (όσο οι συνθήκες το επιτρέπουν) – Ολυμπιάδος και από Δυτικά προς Ανατολικά της πόλης μέσω των οδών 26ης Οκτωβρίου – Λαγκαδά και Περιφερειακής οδού, καθώς και από την Αγίου Δημητρίου, όσο οι συνθήκες το επιτρέπουν.Για τη διευκόλυνση της κυκλοφορίας, η Διεύθυνση Τροχαίας Θεσσαλονίκης θα λάβει αυξημένα μέτρα τροχαίας, με το σύνολο της δυνάμεώς της και στις καίριες διασταυρώσεις θα υπάρχουν ρυθμιστές τροχονόμοι.Ειδήσεις σήμερα:Μητσοτάκης στη ΔΕΘ: Στο επίκεντρο οι νέοι και η απασχόληση - Παρεμβάσεις και για τις ανατιμήσειςΈλενα Πολυχρονοπούλου: Ψάχνουν διασυνδέσεις με κυκλώματα ναρκωτικών έως την Λατινική ΑμερικήΕπίθεση με βιτριόλι: Τα στοιχεία που δείχνουν την εμμονή της Έφης με την ΙωάνναΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-09-11T10:56:00+03:00
https://www.protothema.gr/greece/article/1141911/irakleio-paraligo-makeleio-gia-enan-horo-stin-mesara/,Ηράκλειο: Παραλίγο μακελειό για έναν... χορό στην Μεσαρά,"Ο 49χρονος δράστης, όντας μεθυσμένος, μπήκε στην ταβέρνα με κυνηγετική καραμπίνα και άρχισε να πυροβολεί στον αέρα","Λίγο έλειψε να πέσουν πυροβολισμοί σε μια ταβέρνα στη Μεσαρά του Ηρακλείου, κατά την διάρκεια κοινωνικής εκδήλωσης, όταν ένας από τους καλεσμένους ζήτησε από έναν άλλο να χορέψουν μαζί και εκείνος αρνήθηκε, επειδή είχε κάνει παραγγελιά για να χορέψει άλλο τραγούδι!Η γιορτή πλησίαζε στο τέλος, όταν ο 49χρονος που χόρευε προσπάθησε να πιάσει το χέρι του άλλου καλεσμένου, όμως εκείνος τον απέφυγε με αποτέλεσμα να εκνευριστεί και να αρχίσει να τον βρίζει. Μάλιστα, ο πρώτος βγήκε από το κέντρο και επέστρεψε έχοντας πάνω του ένα πιστόλι! Ωστόσο, ο διοργανωτής του γλεντιού του έβγαλε τον γεμιστήρα με τις σφαίρες. Παρ' όλα αυτά, ο 49χρονος δεν το έβαλε κάτω. Βγήκε ξανά από την ταβέρνα και επέστρεψε κρατώντας μια... κυνηγετική καραμπίνα, με την οποία πυροβόλησε μία φορά στον αέρα προκαλώντας πανικό σε όσους βρίσκονταν στο κατάστημα! Με την επέμβαση πιο ψύχραιμων, ο «πιστολέρο» αφοπλίστηκε και συνελήφθη από αστυνομικούς που τον βρήκαν... ξαπλωμένο στην αυλή του σπιτιού του, χωρίς να προβάλει αντίσταση! Αφού του ασκήθηκε δίωξη για οπλοκατοχή, οπλοχρησία, απειλή και διατάραξη κοινής ειρήνης, ο 49χρονος παραπέμφθηκε στο Αυτόφωρο Τριμελές Πλημμελειοδικείο Ηρακλείου όπου, σύμφωνα με την «Πατρίς», ισχυρίστηκε ότι ήταν μεθυσμένος και δεν θυμάται τι έκανε! Τελικά, καταδικάστηκε σε συνολική ποινή φυλάκισης 18 μηνών με τριετή αναστολή, άσκησε έφεση και αφέθηκε ελεύθερος.Ειδήσεις σήμεραΜοντέλο… αεροδρομίου για τη μετάλλαξη Δέλτα: App, barcode και ηλεκτρονικό «face control» σε εστίαση και διασκέδασηΚατάρρευση πολυκατοικίας στη Φλόριντα: Αυξήθηκαν σε 79 τα θύματα, που ανασύρθηκαν από τα συντρίμμια#MeToo στην Τουρκία: Κύμα υποστήριξης στην ηθοποιό που βιάστηκε από τον πατέρα τηςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-07-10T09:54:17+03:00
https://www.protothema.gr/greece/article/1103862/pede-nees-kataggelies-se-varos-ithopoion-ston-eisaggelea-o-pashalis-tsarouhas/,Πέντε νέες καταγγελίες σε βάρος ηθοποιών - Στον εισαγγελέα ο Πασχάλης Τσαρούχας,Ο πρόεδρος του πειθαρχικού συμβουλίου του Σωματείου Ελλήνων Ηθοποιών προσκόμισε στην εισαγγελία πέντε νέους φακέλους - Αφορούν περιπτώσεις προσβολής γενετήσιας ελευθερίας,"Αυξήθηκε ο αριθμός των αναφορών κατά ηθοποιών που έχουν στα χέρια τους οι εισαγγελείς, οι οποίοι διεξάγουν τις έρευνες για την υπόθεση του αποκαλούμενου και ως ελληνικού #Metoo. Και αυτό καθώς σήμερα ο πρόεδρος του πειθαρχικού συμβουλίου του Σωματείου Ελλήνων Ηθοποιών (ΣΕΗ) Πασχάλης Τσαρούχας προσκόμισε στην εισαγγελία πέντε νέους φακέλους με καταγγελίες που έχουν γίνει στο Σωματείο. Κατά πληροφορίες οι καταγγελίες έχουν γίνει τις τελευταίες ημέρες και αφορούν περιπτώσεις προσβολής γενετήσιας ελευθερίας. Ο κ. Τσαρούχας, οποίος παρέμεινε για περίπου μισή ώρα στο γραφείο του εισαγγελέα Κώστα Σπυρόπουλου, κατά την έξοδό του από αυτό δήλωσε: «Στο πλαίσιο της τακτικής πια επαφής με τον εισαγγελέα φέραμε 5 νέους φακέλους σήμερα. Η εντολή που έχουμε από τον εισαγγελέα είναι να φέρνουμε καταγγελίες που αφορούν σε προσβολή γενετήσιας ελευθερίας. Το πιθανότερο είναι να ξαναβρεθούμε. Σε ό,τι αφορά τις εργασίες στο Πειθαρχικό Όργανο του ΣΕΗ υπάρχει ένα σαφές χρονοδιάγραμμα που είμαστε υποχρεωμένοι να το τηρούμε, γιατί έχει δικαιώματα και ο καταγγελλόμενος και ο καταγγέλλων. Και πρέπει να τηρήσουμε αυστηρά τις διαδικασίες, για να είμαστε όσο πιο σωστοί τυπικά, θεσμικά. Και να έχουμε μια πλήρη εικόνα, να μην αδικήσουμε κανένα».Ειδήσεις σήμερα: Στάσσης στο Politico: «Έχουμε την ευκαιρία να γίνουμε πρωταγωνιστές της ΝΑ Ευρώπης στην ενέργεια»Οι 42 ερωταπαντήσεις του υπουργείου Προστασίας του Πολίτη για την αστυνομική βίαΚορωνοπάρτι «έσπειρε» τον ιό στη Λέρο - Δέκα κρούσματαΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-12T11:21:00+02:00
https://www.protothema.gr/greece/article/1147055/filippidis-kai-lignadis-tha-aulizodai-mazi-stis-fulakes-tis-tripolis-kai-tha-adalassoun-ebeiries/,Φυλακές Τρίπολης: Φιλιππίδης και Λιγνάδης θα προαυλίζονται μαζί,"Αρνήθηκε τα πάντα ο γνωστός ηθοποιός και σκηνοθέτης, που οδηγήθηκε στη φυλακή - Οι πράξεις που αποδίδονται στον Πέτρο Φιλιππίδη, βιασμός και απόπειρες, έχουν λάβει χώρα, σύμφωνα με τις παθούσες, το 2008, το 2010 και το 2014","Μαζί με τον ηθοποιό και θεατρικό σκηνοθέτη Δημήτρη Λιγνάδη θα προαυλίζεται στις φυλακές της Τρίπολης ο ηθοποιός Πέτρος Φιλιππίδης, όπως όλα δείχνουν και θα έχουν πολλές εμπειρίες να ανταλλάξουν τόσο για όσα έχουν βιώσει πάνω στο σανίδι, όσο και εκτός… Ο Πέτρος Φιλιππίδης προσήλθε χθες με άκρα μυστικότητα στην ανακρίτρια και απολογήθηκε για όσα του καταμαρτυρούν περί βιασμού και απόπειρας βιασμών κατά τριών γυναικών. Προηγήθηκε της κλήτευσης του ηθοποιού το αίτημα του συνηγόρου του προς την ανακρίτρια να μην γνωστοποιηθεί η ημέρα προσέλευσης του πελάτη του στην πρώην Σχολή Ευελπίδων λόγω της κακής ψυχολογικής κατάστασης του και επειδή είναι αναγνωρίσιμο πρόσωπο λόγω της μακροχρόνιας πορείας του στο θέατρο, τον κινηματογράφο και την τηλεόραση, κάτι που θα προσελκύσει πάνω του τα φωτά της δημοσιότητας. Στο αίτημά του συναίνεσε η ανακρίτρια και έτσι προσήλθε χθες στο ανακριτικό γραφείο με άκρα μυστικότητα.  Ανάλογα περιστατικά, δηλαδή της προσέλευσης στα ανακριτικά γραφεία κάτω από άκρα μυστικότητα έχουν γίνει και στο παρελθόν, όταν τα εμπλεκόμενα πρόσωπα είναι αναγνωρίσιμα και ειδικά όταν κατέχουν καίριες θέσεις είτε στο Δημόσιο είτε στον ιδιωτικό τομέα.Σήμερα το πρωί, ο ηθοποιός πήρε τον δρόμο για τις φυλακές, ως προσωρινά κρατούμενος, όπου πρέπει να φτάσει πριν την Δύση του ήλιου, αφού μετά, δεν επιτρέπεται να ανοίξουν οι πύλες του σωφρονιστικού καταστήματος. Σύμφωνα με όλα τα δεδομένα, ο Πέτρος Φιλιππίδης θα οδηγεί στις φυλακές της Τρίπολης, εκεί δηλαδή που οδηγούνται όλοι οι βιαστές προκειμένου να προστατευτούν από τους υπόλοιπους κρατούμενους και ειδικά τους βαρυποινίτες. Στις ίδιες φυλακές, αυτές της Τρίπολης, όπως είναι γνωστό, βρίσκεται και ο Δημήτρης Λιγνάδης. Υπενθυμίζεται ότι οι φυλακές έχουν δικούς της απαράβατους νόμους, που μεταξύ αυτών είναι ότι δεν ανέχονται-δέχονται τους βιαστές και ειδικά τους βιαστές ανήλικων παιδιών. Εξάλλου, πολλά είναι τα συμβάντα, βιαστών που οδηγήθηκαν στην αυτοκτονία, μετά από άγριους ξυλοδαρμούς και κακομεταχειρίσεις που δέχθηκαν από τους συγκρατούμενους τους ή ακόμη και θανάτους από σκληρούς ξυλοδαρμούς και μαχαιρώματα. Πριν η ανακρίτρια και εισαγγελέας αποφασίσουν χθες ότι ο Πέτρος Φιλιππίδης, μετά την απολογία του πρέπει να προφυλακιστεί για ένα βιασμό και δύο απόπειρες βιασμού (κακουργηματικές πράξεις) μετά από ισάριθμες καταγγελίες σε βάρος του από συναδέλφούς του γυναίκες, είχαν κληθεί και είχαν καταθέσει οι τρεις γυναίκες που έχουν καταγγείλει τον Πέτρο Φιλιππίδη για κακοποιητικές σεξουαλικές συμπεριφορές σε βάρος του. Και οι τρείς γυναίκες επιβεβαίωσαν τις καταθέσεις τους, ενώ σύμφωνα με πληροφορίες προέκυψαν και νέα στοιχεία σε βάρος του πρώην δημοφιλούς ηθοποιού. Κατά την χθεσινή απολογία του ο Πέτρος Φιλιππίδης αρνήθηκε όλα όσα του καταλογίζουν οι τρεις γυναίκες που είχε ως αποτέλεσμα να συνταχθεί σε βάρος του ένα βαρύ κακουργηματικού χαρακτήρα κατηγορητήριο. Παρά τις υποκριτικές θεατρικές ικανότητες που έχει ο Πέτρος Φιλιππίδης, οι ισχυρισμοί του και η άρνηση όλων των κατηγοριών από την πλευρά του, δεν έπεισαν την ανακρίτρια και τον εισαγγελέα, οι οποίοι έκριναν ότι πρέπει να προφυλακιστεί. Το ελληνικού #metoo με πρωταγωνιστή τον Πέτρο Φιλιππίδη και τις σεξουαλικές κακοποιήσεις γυναικών απασχόλησε για πρώτη φορά τα μέσα ενημέρωσης περασμένο Φεβρουάριο. Από εκεί και πέρα ξεκίνησε ένα γαϊτανάκι αποκαλύψεων, το οποίο ο επίμαχος ηθοποιός προσπάθησε με κάθε τρόπο να το διαψεύσει. Πάντως, η έρευνα της 15ης ανακρίτριας για την υπόθεση των καταγγελιών σε βάρος του Πέτρου Φιλιππίδη, εξελίχθηκε όλο αυτό το διάστημα αθόρυβα και μεθοδικά και χθες κλήθηκε σε απολογία, μακριά από τα φώτα της δημοσιότητας. Είναι αυτονόητο, ότι ο κατηγορούμενος έδωσε «μάχη» για να αντικρούσει το βαρύ κατηγορητήριο και να πείσει ανακρίτρια και εισαγγελέα ότι δεν είναι ύποπτος τέλεσης νέων αδικημάτων, ούτε ύποπτος φυγής και ως εκ τούτου δεν συντρέχουν λόγοι προφυλάκισης. Ειδικότερα, στο πλαίσιο της ανακριτικής έρευνας που είχε ξεκινήσει από τον περασμένο Μάιο, μετά την άσκηση της δίωξης σε βάρος του ηθοποιού από τον εισαγγελέα Κώστα Σπυρόπουλο, έχουν καταθέσει στην ανακρίτρια οι τρεις γυναίκες που έχουν καταγγείλει τον Πέτρο Φιλιππίδη για κακοποιητικές σεξουαλικές συμπεριφορές σε βάρος τους, μερικές εκ των οποίων έγιναν μέσα στον εργασιακό χώρο. Οι δυο από αυτές έχουν περιγράψει με τις καταθέσεις τους απόπειρες του κατηγορούμενου να τις βιάσει και έχουν αναφερθεί λεπτομερώς σε γεγονότα και καταστάσεις που βίωσαν όταν βρέθηκαν πρόσωπο με πρόσωπο με τον ηθοποιό και στο πλαίσιο επαγγελματικών συναντήσεων που είχαν μαζί του. Η τρίτη καταγγέλλουσα έχει περιγράψει και εκείνη ένα σκηνικό άγριας κακοποιητικής συμπεριφοράς εκ μέρους του κατηγορούμενου με γεγονότα που στάθηκαν ικανά να στοιχειοθετήσουν το αδίκημα του βιασμού σε βάρος του γνωστού ηθοποιού. Κοινός τόπος των όσων περιγράφουν οι τρεις γυναίκες είναι ότι ήλθαν σε επαφή με τον Πέτρο Φιλιππίδη, ενώ αναζητούσαν εργασία κάτι που και εκείνος το εκμεταλλεύθηκε και τους επιτέθηκε με σεξουαλικές ορέξεις παρά τη θέλησή τους. Εκτός των καταθέσεων των τριών γυναικών, στο ανακριτικό γραφείο έχουν προσέλθει και μάρτυρες που έχουν προταθεί από την πλευρά τους, ενώ θεωρείται σχεδόν βέβαιο ότι στην ανακρίτρια προσκομίστηκαν και άλλα στοιχεία και νέες μαρτυρικές καταθέσεις, που ενισχύουν τις κατηγορίες σε βάρος του ηθοποιού. Οι πράξεις που αποδίδονται στον Πέτρο Φιλιππίδη, έχουν λάβει χώρα, σύμφωνα με τις παθούσες, το 2008, το 2010 και το 2014. Συγκεκριμένα, η γυναίκα με τη μαρτυρία της οποίας στοιχειοθετήθηκε το αδίκημα του βιασμού, έχει αναφερθεί σύμφωνα με πληροφορίες σε γεγονότα του 2008 που έλαβαν χώρα μέσα στο θέατρο «Ήβη», όπου είχε πάει για να συναντήσει τον ηθοποιό και συνάδελφο της, στο πλαίσιο επαγγελματικού ραντεβού. Εκεί, ο κατηγορούμενος σύμφωνα με την μαρτυρία της, της επιτέθηκε προχωρώντας σε πράξεις εναντίον της, οι οποίες σύμφωνα με το νέο Ποινικό Κώδικα συνιστούν το αδίκημα του βιασμού, ακόμη και αν δεν έλαβε χώρα συνουσία. Η καταγγέλλουσα αν και φέρεται να περιέγραψε πράξεις που κατατείνουν περισσότερο σε απόπειρα βιασμού, ο εισαγγελέας αναβάθμισε την κατηγορία σε βιασμό σε βάρος του ηθοποιού, βάσει του άρθρου 336 του Ποινικού Κώδικα το οποίο μεταξύ άλλων αναφέρει τα εξής: «Όποιος με σωματική βία ή με απειλή σοβαρού και άμεσου κινδύνου ζωής ή σωματικής ακεραιότητας εξαναγκάζει άλλον σε επιχείρηση ή ανοχή γενετήσιας πράξης τιμωρείται με κάθειρξη τουλάχιστον δέκα ετών. Γενετήσια πράξη είναι η συνουσία και οι ίσης βαρύτητας με αυτήν πράξεις». Το δεύτερο αδίκημα που αφορά σε απόπειρα βιασμού, προέρχεται από την κατάθεση άλλης ηθοποιού, η οποία τον Φεβρουάριο του 2010 είχε επισκεφθεί το θέατρο «Μουσούρη» για να παρακολουθήσει τον Πέτρο Φιλιππίδη σε θεατρική παράσταση. Είχε προηγηθεί επαγγελματικό ραντεβού μεταξύ των δυο ηθοποιών και σύμφωνα με την καταγγέλλουσα, είχε συμφωνηθεί η ίδια να αναλάβει ρόλο στο συγκεκριμένο θεατρικό έργο. Η καταγγελλόμενη απόπειρα βιασμού από τον Πέτρο Φιλιππίδη έγινε, σύμφωνα με τη συνάδελφό του, μέσα στο καμαρίνι. Η γυναίκα, κατάφερε, ωστόσο, να ξεφύγει και όταν μάλιστα προειδοποίησε τον συνάδελφο της πως θα μιλήσει εκείνος την απείλησε πως θα την καταστρέψει επαγγελματικά. Η τρίτη μαρτυρία που αφορά και πάλι το αδίκημα της απόπειρας βιασμού, προέρχεται επίσης από ηθοποιό, η οποία κατέθεσε ότι συναντήθηκε με τον κατηγορούμενο σήμερα συνάδελφό της, το 2014 στο πλαίσιο των προσπαθειών που έκανε για να βρει εργασία. Εκείνος προσφέρθηκε να την επιστρέψει στο σπίτι της μετά το ραντεβού τους αλλά την οδήγησε με το αμάξι σε δρομάκι στο Παλαιό Ψυχικό, όπου σύμφωνα με όσα περιέγραψε η καταγγέλλουσα επιχείρησε να την βιάσει, αφού πρώτα κλείδωσε τις πόρτες του οχήματος του.Αρνήθηκε τα πάντα αλλά κρίθηκε προφυλακιστέος Από την πλευρά του, ωστόσο, ο Πέτρος Φιλιππίδης έχει αρνηθεί όλα όσα του προσάπτουν οι καταγγέλλουσες, με πολυσέλιδο υπόμνημα που είχε καταθέσει στον εισαγγελέα πριν ακόμη ασκηθεί η ποινική δίωξη σε βάρος του. Την ίδια υπερασπιστική γραμμή ακολούθησε ο κατηγορούμενος και τώρα κατά την απολογία του στην ανακρίτρια, προσκομίζοντας και νέους ισχυρισμούς προς ενίσχυση των θέσεών του. Συγκεκριμένα, με το υπόμνημα ο Πέτρος Φιλιππίδης είχε επιχειρήσει να αντικρούσει μια προς μια τις καταγγελίες σε βάρος του. Σε ό,τι αφορά στην μαρτυρία της πρώτης ηθοποιού που τον κατήγγειλε για βιασμό της το 2008, ο κατηγορούμενος ανέφερε πως η γυναίκα αυτή είχε «εμμονή μαζί του και ήταν πάντα άκρως διαχυτική». Ο ηθοποιός υποστήριξε ότι ποτέ δεν προσπάθησε να προσεγγίσει ερωτικά την καταγγέλλουσα, ούτε της τηλεφωνούσε βράδυνες ώρες και ούτε της έστελνε γραπτά μηνύματα, όπως η ίδια υποστηρίζει. Αντίθετα, όπως αναφέρει, εκείνη του τηλεφωνούσε επίμονα και τον καλούσε σε στιγμές που ο ίδιος βρίσκονταν σε διακοπές με την οικογένειά του, φέρνοντας τον σε δύσκολη θέση. «Ουδέποτε προσπάθησα να έρθω σε σεξουαλική επαφή μαζί της και μάλιστα χωρίς τη θέλησή της, ως ψευδώς ισχυρίζεται… Λυπάμαι βαθύτατα για την ίδια και οργίζομαι για όσα ψευδώς μου προσάπτει, ενώ προσπάθησα με κάθε καλή προαίρεση να μην την εκθέσω, να μην την προσβάλλω, αλλά να την απωθήσω με τον ομαλότερο και ευγενέστερο δυνατό τρόπο», ανέφερε χαρακτηριστικά ο Πέτρος Φιλιππίδης στο υπόμνημα παροχής εξηγήσεων που είχε καταθέσει στον εισαγγελέα. Στην ίδια υπερασπιστική γραμμή, δηλαδή της άρνησης των κατηγοριών, κινούνται οι ισχυρισμοί του ηθοποιού και για τις άλλες δυο κατηγορίες σε βάρος του. Όπως υποστήριξε ουδέποτε αποπειράθηκε να βιάσει τις δυο άλλες καταγγέλλουσες. Εκτός του απολογητικού του υπομνήματος ο ηθοποιός είχε ζητήσει από τον εισαγγελέα να λάβει καταθέσεις και από πρόσωπα που θα επιβεβαίωναν τους ισχυρισμούς του. Ένα από τα πρόσωπα αυτά που είχε καταθέσει στον κ. Σπυρόπουλου, είναι και η σύζυγος του Πέτρου Φιλιππίδη, Ελπίδα Νίνου, η οποία και υπερασπίστηκε με την κατάθεσή της τον σύντροφό της.Ειδήσεις σήμερα: Βίντεο και φωτογραφίες από τη φωτιά στη Σταμάτα: Εικόνες καταστροφής - Κάηκαν σπίτια και αυτοκίνηταΚατατέθηκε η τροπολογία για τα κορωνοχρέη: Τι προβλέπει για εφάπαξ εξόφληση και οφειλές σε τράπεζεςΔυτική Όχθη: Νεκρός Παλαιστίνιος από πυρά στρατιωτών του ΙσραήλΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-07-28T06:27:00+03:00
https://www.protothema.gr/greece/article/1147841/nea-kataggelia-gia-sexoualiki-parenohlisi-apo-proin-dikasti-me-xemonahiase-se-mia-alana-kai-mou-epitethike/,Νέα καταγγελία για σεξουαλική παρενόχληση από πρώην δικαστή - «Με ξεμονάχιασε σε μία αλάνα και μου επιτέθηκε»,Τι καταγγέλλει γυναίκα που δέχθηκε&nbsp;σεξουαλική παρενόχληση μέσα στο αυτοκίνητο του πρώην δικαστή,"Παρά την εισαγγελική παρέμβαση οι καταγγελίες γυναικών για σεξουαλικές παρενοχλήσεις βασικού στελέχους της Αρχή Εξέτασης Προδικαστικών Προσφυγών (ΑΕΠΠ) και πρώην πρόεδρου Εφετών των Διοικητικών Δικαστηρίων, συνεχίζονται, ενώ στο κενό πέφτουν οι παρακλήσεις των θυμάτων προς τα πολιτικά πρόσωπα για να απομακρυνθεί ο εν λόγω κύριος από την θέση του. Μετά από τις καταγγελίες που είδαν το φως της δημοσιότητας από γυναίκες εργαζόμενες στην ΑΕΠΠ που είτε δέχτηκαν εξευτελιστικές πιέσεις, είτε ερωτικές προτάσεις και τις επιστολές που στάλθηκαν τόσο στο Μαξίμου, όσο και σε υπουργούς, ήρθε στην δημοσιότητα νέα καταγγελία, μιας άλλη έγγαμης γυναίκας, που δέχθηκε και απέκρουσε τις σεξουαλικές ορέξεις του πρώην δικαστικού λειτουργού μέσα στο αυτοκίνητό του και όχι μόνο.Στην νέα αυτή επιστολή, μεταξύ των άλλων, αναφέρεται:«Διορίστηκα στην ΑΕΠΠ το 2019 και από την έναρξη της εργασίας μου στην ΑΕΠΠ ο κύριος …. με καλούσε επί πολλή ώρα στο προσωπικό γραφείο του, κάνοντας ερωτήσεις για περίεργες πληροφορίες προς εμένα και την προσωπική μου ζωή και μου ανέθετε υποτιθέμενα σοβαρά καθήκοντα, λέγοντας ότι με προορίζει για υπεύθυνες θέσεις.  Ταυτόχρονα άρχισε να μου τηλεφωνεί σε ώρες και μέρες εκτός εργασίας και όλο και πιο βραδινές και ακατάλληλες ώρες, γρήγορα, πέρασε στις προσκλήσεις για rendez-vous, τη μια για επαγγελματικό δείπνο όπου θα με σύστηνε σε συνεργάτες του, ενώ την άλλη περνούσε τυχαία από το σπίτι μου και ζήτησε να κατέβω να πάμε για καφέ. Αρνιόμουν συνέχεια, αλλά αυτός δεν άκουγε το όχι. Όταν έγινε εξαιρετικά φορτικός και του εξήγησα ότι η σχέση μας είναι αμιγώς επαγγελματική, από την επόμενη μέρα κιόλας, άρχισα να βλέπω ξαφνική μεταστροφή και τοξικό θυμό εναντίον μου...». Στην επιστολή της η γυναίκα περιγράφει τις εφιαλτικές στιγμές που έζησε μέσα στο αυτοκίνητό του όταν αποπειράθηκε να έρθει σε μαζί της σε σεξουαλική συνεύρεση.Ειδικότερα, αναφέρει:«Μια μέρα που όντως στο σχόλασμα μου δεν μπορούσα να εξυπηρετηθώ από μια συνάδελφο που επιστρέφαμε συνήθως μαζί γιατί μέναμε κοντά και επειδή είχα αρνηθεί πολλές φορές, δέχτηκα να με επιστρέψει με το αμάξι μέχρι το κοντινό στο σπίτι μου σταθμό του μέτρο…. Αυτό που έγινε τελικά δεν μπορούσα να το φανταστώ ούτε σε εφιάλτη. Λίγο πριν φτάσουμε στο σημείο όπου θα με άφηνε, με μια δικαιολογία που δεν θυμάμαι, έστριψε πιο πριν σε ένα στενό και ενώ δήθεν θα γυρνούσε προς τη λεωφόρο, σταμάτησε σε μια ανοιχτή αλάνα. Εξήγησε ότι θέλει να συζητήσουμε μια σοβαρή παράλειψη μου που κάποιος συναδελφος μου του είπε ότι έκανα. Μπερδεμένη τον ρώτησα τι έχει συμβεί και αυτός τότε έκλεισε τις ασφάλειες στο αμάξι, γύρισε πάνω μου, προσπάθησε να χαϊδέψει τον μηρό μου.  Τον ρώτησα παγωμένη και σε απόγνωση τι κάνει και τότε όρμησε να με φιλήσει τυλίγοντας τα χέρια του στον αυχένα μου. Τον έσπρωξα και άρχισα να φωνάζω να με αφήσει να φύγω, αλλά αυτός επέμενε και με τράβαγε προς το μέρος, προσπαθώντας να μου γυρίσει το κεφάλι προς το στόμα του και να μου πιάσει το στήθος.  Μετά από έντονες φωνές και σπρώξιμο τελικά σταμάτησε. Του ζήτησα μόνο επιτακτικά να ανοίξει την πόρτα να φύγω τραβηγμένη στην άκρη του καθίσματος. Αυτός με πρόστυχο ύφος με κάλεσε να απλώσω το χέρι μου προς το μπουτόν για το εσωτερικό κλείδωμα του αυτοκινήτου από την πλευρά δηλαδή του οδηγού που βρισκόταν ώστε να με τραβήξει να τον αγγίξω. Μόνο όταν πήγα να πάρω τηλέφωνο για βοήθεια στον άντρα μου, φάνηκε να συνέρχεται, αλλά με βία μου κατέβασε το τηλέφωνο από τα χέρια βάζοντας το στην τσάντα μου. Με κατηγόρησε ότι εγώ τον προκαλούσα καιρό και ότι έπαιζα μαζί του και ότι του έδειχνα σημάδια ανταπόκρισης. Συνειδητοποίησα ότι ο άνθρωπος είναι επικίνδυνος ψεύτης και διαταραγμένος».Σε άλλο σημείο της επιστολής της αναφέρει:«Δίσταζα πολύ καιρό να μιλήσω γιατί λόγω της θέσης μου ως νέα δημόσια υπάλληλος είμαι έκθετη σε κάθε απειλή και ποιος θα με πίστευε ενάντια στον λόγο ενός ανώτατου δικαστή … και διαπλεκόμενου με τόσα συμφέροντα. Για μήνες έβλεπα εφιάλτες και σιχαινόμουν τον εαυτό μου για το περιστατικό που βίωσα και έψαχνα να καταλάβω σε τι έφταιξα εγώ. Επειδή απλά ο … δεν ήξερε να ακούει όχι και έβλεπε τις γυναίκες που πλήρωνε ο ελληνικός λαός ως περιουσία του και κατώτερα όντα. Οι πρόσφατες καταγγελίες όμως μου έδωσαν θάρρος να μιλήσω παρά τις απειλές και τους εκβιασμούς».Κλείνοντας, απευθυνόμενη στην πολιτική ηγεσία υπογραμμίζει: «Δώστε τέλος σε αυτό τον εφιάλτη».Ειδήσεις σήμερα: Ολυμπιακοί Αγώνες, Κωπηλασία: Χρυσός Ολυμπιονίκης ο Στέφανος Ντούσκος! - Δείτε βίντεο με την κούρσαΥπόθεση Βαλυράκη: Ύποπτοι δύο ψαράδες για τον θάνατο του πρώην υπουργούΙΣΑ: Στο Πειθαρχικό Συμβούλιο ο Βόβολης των αντιεμβολιαστώνΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-07-30T14:40:00+03:00
https://www.protothema.gr/greece/article/1147076/filippidis-kataigismos-sto-twitter-gia-tin-profulakisi-tou-epidauros-oi-fulakes-tis-tripolis/,Φιλιππίδης: Καταιγισμός στο Twitter για την προφυλάκισή του - «Επίδαυρος οι φυλακές της Τρίπολης»,"Χρήστες του δημοφιλούς κοινωνικού δικτύου σχολιάζουν την σύλληψη και προφυλάκιση αλλά και τον... συνωστισμό και την <strong><a href=""https://www.protothema.gr/greece/article/1147055/filippidis-kai-lignadis-tha-aulizodai-mazi-stis-fulakes-tis-tripolis-kai-tha-adalassoun-ebeiries/"" target=""_blank"" rel=""noopener noreferrer"">συνύπαρξη με τον Λιγνάδη στις φυλακές της Τρίπολης</a></strong>","Επιχαίρουν δεκάδες χρήστες των social media για τη σύλληψη και την προφυλάκιση του Πέτρου Φιλιππίδη.  Άλλοι εκφράζουν, ψύχραιμα κατά το δυνατόν, την ικανοποίησή τους για την αποτελεσματική λειτουργία της δικαιοσύνης. Άλλοι θυμούνται τη Βάνα Μπάρμπα και την υποστήριξη την οποίαν προσέφερε στον κατηγορούμενο ηθοποιό/σκηνοθέτη. Και ενώ ορισμένοι σαρκάζουν το συνωστισμό αστέρων στις φυλακές, οι περισσότεροι απλώς περιλούζουν τον Πέτρο Φιλιππίδη με όση χολή θεωρούν ότι αρμόζει στις πράξεις για τις οποίες κατηγορείται. Ακολουθεί απάνθισμα tweet από το hashtag #Φιλιππίδης, το οποίο παρέμεινε πρώτο στα ελληνικά trend για πολλές ώρες την Τρίτη 27/07 ύστερα από την ανακοίνωση ότι ο Πέτρος Φιλιππίδης θα οδηγηθεί στις φυλακές Τριπόλεως.Δείτε τις αναρτήσεις στο Twitter: #Φιλιππιδης pic.twitter.com/TIS9w43ltW— PaulSor® (@Notos_KLMT) July 27, 2021""Δεν το πιστεύω αυτό που μου κάνατε, δεν είναι δυνατόν"", είπε ο #Φιλιππιδης μόλις έμαθε για την προφυλάκισή του.  Είναι τόσο καλός στον αυτοσχεδιασμό που χρησιμοποίησε τα λόγια που άκουγε από τα θύματά του.— ο μπόμπης ο περού (@moustakioforos) July 27, 2021Όταν λειτουργεί η δικαιοσύνη αυτής της χώρας κάτι ηρεμει μέσα μου και λέω υπάρχει ελπίδα. #φιλιππιδης #metooGR— Ειρήνη A♥️ (@blublu21_) July 27, 2021#Φιλιππιδης Ήταν το θράσος του. Ήταν το ότι παρουσίαζε άλλο πρόσωπο στο κοινό κι άλλο στις συναδέλφους του. Ήταν η σιγουριά του πως καμμία δε θα τολμούσε να μιλήσει... Όλα εδώ πληρώνονται.#MeToo— Η 🅰️Π🅰️Ρ🅰️ΔΕΚΤΗ (@IloveTV12840829) July 27, 2021Ξέρει κανείς τι θα ανεβάσει το καλοκαίρι το Κρατικό Σωφρονιστικό Κατάστημα Τριπολεως; #Φιλιππιδης #Λιγναδης #metoogr pic.twitter.com/EUjiyiSJga— Christina Vlachou (@Christine_Vla) July 27, 2021Ευχαριστούμε Λένα, Πηνελόπη και Άνννα-Μαρία.  Ένας βιαστής λιγότερος εκεί έξω για όλες μας. Εγώ δεν θα τον συναντούσα ποτέ, αλλά μπορεί να τον συναντούσε μια φίλη μου, η αδερφή μου ή η γειτόνισσα μου. Όπως και να έχει σας ευχαριστώ#Φιλιππιδης— ΑΧΝΕ (@tddimitra) July 27, 2021Προφυλακίζεται ο #Φιλιππίδης. Και ναι, χ α ι ρ ό μ α σ τ ε.  Γιατί άμα δεν μπορείς να χαρείς για τη δίκαιη τιμωρία ενός εγκληματία, σημαίνει ότι δεν μπόρεσες και να λυπηθείς για όσα υπέστησαν τα θύματά του. #metoogr #metoo #καρύδη #λιγνάδης— Ανήξερη (@Felinikia) July 27, 2021Πας στη φυλακή και βλέπεις όλες τις φίρμες. Πιο πολύ κόσμο και από το Nammos έχει μαζέψει. Να οργανώσετε και κανέναν θίασο ρε παιδιά μην πάει χαμένο τοσο ταλέντο! #Φιλιππιδης #MeToo— #san_thn_kalamia_ston_kampo (@san_thn) July 27, 2021Χαίρομαι που ο χρόνος παραγραφής δεν επηρέασε το βασιμο της καταγγελιας. Το #MeToo θυμίζει σε κάποιους την πραγματική δικονομία και όχι την στρεβλή πρακτική. #Φιλιππιδης— Alexia Sideris (@siderialexandra) July 27, 2021Περισσότερες φίρμες στην VIP πτέρυγα του Κορυδαλλού από ότι στη Μύκονο #Φιλιππιδης— Ιαν (@VePZVughT9Iapw2) July 27, 2021Σε καλή ψυχολογική κατάσταση τα θύματα.#Φιλιππιδης— ντ-VAR (@mpyraio) July 27, 2021Τον πιστεύει η γυναίκα του, αλλά ευτυχώς για εμάς δεν το πιστεύει η ανακρίτρια.. Η δικαιοσύνη για μία φορά λειτούργησε.#Φιλιππιδης— ΑΧΝΕ (@tddimitra) July 27, 2021Επιτέλους ήρθε η δικαίωση για τα θύματα που βίασε, για εκείνες που παρενόχλησε, για όσους συνεργάτες του μείωνε, για όσα -πολλά- έκανε γενικά. Ας λυτρωθούν τα θύματά του που τον έβλεπαν να ανεβαίνει ενώ είχε κάνει σιχάματα #Φιλιππιδης #MeToo— Eva Poly (@EvaMprousko) July 27, 2021Βάνα Μπάρμπα όταν μαθαίνει για τον #Φιλιππιδης pic.twitter.com/znFnktKfPj— The Unstable One (@unstable_mad) July 27, 2021Δυστυχώς για τη Βάνα Μπάρμπα και ευτυχώς για εμάς,τελικά γίνονται πράγματα. Εκεί ακριβώς όπου πρέπει να είναι. #Φιλιππιδης pic.twitter.com/fbQ1BUiOPK— Σαν να ταν Φλεβάρης Πόντε (@yiannism97) July 27, 2021Αν ο Μπουσουλόπουλος είχε χιούμορ και πήγαινε αύριο μεθαύριο σε καμιά τηλεοπτική εκπομπή και τον ρωτούσαν ποιους θεωρεί πιο ταλαντούχους κωμικούς στην Ελλάδα, θα απαντούσε ""εννοείτε εντός ή εκτός φυλακής;"". #Φιλιππιδης— The Roof-is-on Fire (@Roofonfire_aa) July 27, 2021Neeeeeeext #Φιλιππιδης— Παλιά καραβάνα (@Farnandia1) July 27, 2021«Δεν είναι δυνατόν αυτό που κάνετε» είπε ο #Φιλιππιδης και όντως, όταν έχεις γερές πλάτες, έτσι σου μαθαίνουν, πως δεν είναι δυνατόν! Πως δεν θα είναι ποτέ! Να όμως που αλλάξαμε εμείς όσο εσείς ""τελειοποιούσασταν"" σαν τέρατα και πλέον είναι. #MeToo— Mary Lou (@madam_shou) July 27, 2021«Δεν φοβήθηκες το Θεό όταν τα έκανες αυτά,τώρα φοβησου τον άνθρωπο» Βασιλική Ανδρίτσου #Φιλιππιδης— Evi (@EviKapa) July 27, 2021Θυμάστε κ. #Φιλιππιδης το βίντεο που μας λέγατε ""Tώρα θυμήθηκε να το καταγγείλει μετά από 20 χρόνια η Αντζελίνα Τζολί""; Να σας απαντήσω ""Και κοιτάξτε που σας έστειλε!""#ΚαμιαΑνοχη #MeToo— Mary Lou (@madam_shou) July 27, 2021Είναι ο Πέτρος #Φιλιππιδης, αντιμέτωπος με κατηγορίες για απόπειρες βιασμού: -Το 2008 στο καμαρίνι του -Το 2010 κακοποίηση πάλι στο καμαρίνι, λέγοντας στο θύμα «μη φωνάζεις τσάμπα, δεν είναι κανείς στο θέατρο» -Το 2014 κλείδωσε θύμα σε ΙΧ  Δεν είναι καημένος. Είναι ένα τέρας. pic.twitter.com/6Eyz2xILjg— Ωραιος Κοιμωμενος (@sleepygeor) July 27, 2021Χάρη στη Μπεκατώρου οδηγείται στη φυλακή αυτή τη στιγμή ο #Φιλιππιδης ! Χάρη στη Μπεκατώρου ξεκίνησε το metoo!Χαρη σ'εκείνη κάποιες γυναίκες δικαιώθηκαν και κάποιοι εγκληματίες υπεράνω υποψίας πλήρωσαν!Και όσοι την κράζετε που φωτογραφήθηκε με την Καρύδη πιείτε ένα μπουκάλι ξύδι pic.twitter.com/7sgFJgcjQd— Ο Αντίχριστος (@0OBk5lPDre3vjge) July 27, 2021Ένας φίλος δούλευε σε τράπεζα πριν 20 χρόνια. Μιλούσε με τον #Φιλιππιδης στο τηλέφωνο και όταν του ζήτησε να περιμένει, ο κομπλεξικός τον ρωτάει: ""τι λες, ξέρεις ποιος είμαι εγώ""; Έτσι πορεύθηκε στη ζωή του, με τουπέ, με συμπλέγματα. Μετά ήρθαν τα χειρότερα...— Chris K. (@Chris_Motley_13) July 27, 2021""Κανένας βιαστής δε θα ξεχαστεί, κανένας δε θα μείνει στο απυρόβλητο. Καμία μόνη, κανένας μόνος. Ο φόβος να αλλάξει πλευρά.""#Φιλιππιδης#MeToo— Stergios Alexiou (@stergiosale) July 27, 2021Τι έχει μαζέψει κ αυτή η φυλακή φέτος; Ολόκληρος θίασος θα δημιουργηθεί σε λίγο . #Φιλιππιδης #λιγναδης #MeToo— 𝑺𝒖𝒓𝒊𝒌𝒂𝒕𝒐𝒗𝒊𝒄𝒉 (@suri80sam) July 27, 2021Φυλακές Τρίπολης, η νέα Επίδαυρος!#Φιλιππιδης— Φινκλιν (@finklin5) July 27, 2021Στη φυλακή με τους νόμους που εχουμε,δεν θα κάτσει πολύ..Για εμένα η πραγματική τιμωρία είναι να μην ξαναδουλέψει ποτέ σαν ηθοποιος..Να μην πατήσει κανείς σε θέατρο που παίζει..#Φιλιππιδης— Panos Chatziv (@TZEPI9s9jU98ncz) July 27, 2021Θα ήθελα να αναφερθώ στο νέο role model που ανακάλυψαν τα ΜΜΕ. Πρόκειται για την ""απατημένη σύζυγο-βράχο"" αναφερόμενα στη σύζυγο του βιαστή #Φιλιππιδης. Όχι, παιδιά, δε θα πάρουμε. Αρκετά πια με τη στήριξη των θυτών, τις αγιογραφίες & τα δακρυβρεχτα ρεπορτάζ για την πτώση τους.— TheDaltonSister (@dalton_sister) July 27, 2021Ειδήσεις σήμερα: Βίντεο και φωτογραφίες από τη φωτιά στη Σταμάτα: Εικόνες καταστροφής - Κάηκαν σπίτια και αυτοκίνηταΚατατέθηκε η τροπολογία για τα κορωνοχρέη: Τι προβλέπει για εφάπαξ εξόφληση και οφειλές σε τράπεζεςΔυτική Όχθη: Νεκρός Παλαιστίνιος από πυρά στρατιωτών του ΙσραήλΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-07-28T07:21:00+03:00
https://www.protothema.gr/greece/article/1124840/petros-filippidis-treis-gunaikes-apeiloun-na-ton-steiloun-fulaki/,Πέτρος Φιλιππίδης: Τρεις γυναίκες απειλούν να τον στείλουν φυλακή,Πέτρος Φιλιππίδης: Τι λένε στις καταθέσεις τους τα θύματα του γνωστού ηθοποιού και σκηνοθέτη εναντίον του οποίου ασκήθηκε δίωξη για βιασμό και απόπειρα βιασμού κατά συρροή,"Η ρήση του Αμερικανού κωμικού Μπίλι Κρίσταλ ότι «οι γυναίκες χρειάζονται πάντα ένα λόγο για να κάνουν σεξ, ενώ οι άντρες χρειάζονται απλά ένα μέρος» ταιριάζει γάντι στον Πέτρο Φιλιππίδη, ειδικά μετά τα αποκαλυπτήρια των πεπραγμένων του και το βαρύ κατηγορητήριο που αντιμετωπίζει. Με όλα όσα έχουν δει το φως της δημοσιότητας ο γνωστός ηθοποιός-σκηνοθέτης το μόνο που χρειαζόταν για να εκδηλώσει τις άρρωστες ορέξεις του ήταν ένα μέρος, όπως το καμαρίνι του ή το αυτοκίνητό του. Οι καταγγελίες τριών γυναικών για το πώς εκδήλωσε πάνω τους τις άρρωστες ορέξεις του το 2008, το 2010 και το 2014 και η έρευνα που διενήργησε ο εισαγγελέας Κώστας Σπυρόπουλος τον έχρισαν κατηγορούμενο με τη βούλα. Ο άνθρωπος που έλεγε ότι το θέμα του θα κλείσει χωρίς να έχει συνέπειες αντιμετωπίζει πλέον κακουργηματικές κατηγορίες για βιασμό και απόπειρες βιασμού κατά συρροή. Υπέρ του από τους 54 μάρτυρες υπεράσπισης που διατεινόταν ότι είχε κατέθεσαν τελικά μόλις επτά, ένας εκ των οποίων ήταν η σύζυγός του Ελπίδα.             Πηνελόπη Αναστασοπούλου         Μετά την απαγγελία των κακουργηματικών κατηγοριών η ηθοποιός Αννα Παντζέλη έκανε μια ανάρτηση με νόημα για την υπόθεσή του: «Να δω τώρα με τέτοια βαριά δικογραφία που διώκεται για έναν βιασμό και δύο απόπειρες βιασμού εις βάρος συναδέλφων του, ποιοι άραγε θα πάνε μάρτυρες υπεράσπισης του, που τρεις μήνες τώρα διαρρέει πως έχει πολλούς….. {βιαστής} και ποιος άραγε θα πάει να καταθέσει “ήμουν κι εγώ εκεί και δεν την βίασε…” #MeToo για όλους εκείνους που επειδή έχουν εξουσία νομίζουν πως μπορούν να μην σέβονται τον εργαζόμενο, τη γυναίκα και γενικά την αξιοπρέπεια κάθε μη ισχυρού ανθρώπου».  Τις επόμενες εβδομάδες ο ανακριτής που θα αναλάβει την υπόθεση θα καλέσει αρχικά τις καταγγέλλουσες, ακολούθως τους μάρτυρες και τέλος τον κατηγορούμενο ηθοποιό-σκηνοθέτη σε απολογία. Κατόπιν, από κοινού με τον εισαγγελέα θα αποφασίσουν αν θα προφυλακιστεί ή αν θα αφεθεί ελεύθερος με περιοριστικούς όρους ο άνθρωπος που έστειλε εξώδικο στα ΜΜΕ απαγορεύοντας την αναφορά του ονόματός του όταν ακόμη αυτό δεν είχε καν ακουστεί.  Και έπειτα ήρθαν οι πρώτες καταγγελίες της Αννας-Μαρίας Παπαχαραλάμπους, της Λένας Δροσάκη και της Πηνελόπης Αναστασοπούλου που άνοιξαν τον ασκό του Αιόλου για τον πάλαι ποτέ «Λάκη τον Γλυκούλη», που μόνο γλυκούλης δεν ήταν.Το καμαρίνι του τρόμου  Η πιο σοβαρή κατηγορία, αυτή του βιασμού, αφορά περίπτωση ηθοποιού η οποία πήγε για ραντεβού στο καμαρίνι του Φιλιππίδη προκειμένου να συζητήσουν ενδεχόμενη συνεργασία τους. Τα στοιχεία της δεν έχουν δημοσιοποιηθεί, ούτε και η κατάθεσή της για τα όσα φέρεται να βίωσε κατά τη διάρκεια της υποτιθέμενης επαγγελματικής της συνάντησης με τον ηθοποιό. Η καταγγελία της για απόπειρα βιασμού αναβαθμίστηκε από τον εισαγγελικό λειτουργό, ο οποίος μετά την κατάθεσή της έκρινε ότι πρόκειται για τετελεσμένη πράξη του συγκεκριμένου αδικήματος από τον Πέτρο Φιλιππίδη. Δύο χρόνια μετά, τον Φεβρουάριο του 2010, μια νεαρή ηθοποιός που επίσης έψαχνε δουλειά καλείται να συναντήσει τον Πέτρο Φιλιππίδη στο Θέατρο Μουσούρη, όπου πρωταγωνιστεί στο έργο «Ο Μπακαλόγατος».  Την είχαν ενημερώσει ότι είχε διαβάσει το βιογραφικό της και όταν πήγε να τον συναντήσει μετά το τέλος της παράστασης της είπε ότι έψαχνε την αντικαταστάτρια μιας ηθοποιού στο συγκεκριμένο έργο. Η πρώτη συνάντηση έφερε τη δεύτερη, ο Φιλιππίδης άρχισε να γίνεται πιο διαχυτικός μαζί της, μέχρι που ήρθε η μέρα που βίωσε τον εφιάλτη της. Ο σταρ την κάλεσε στο καμαρίνι του και όταν η νεαρή κοπέλα μπήκε, αντίκρισε τον πρωταγωνιστή μόνο με το εσώρουχό του.            Λένα Δροσάκη        «Ημουν παγωμένη, είχα αρχίσει να μην αισθάνομαι καλά, αλλά ντρεπόμουν να φύγω. Μου έδειξε κάτι φωτογραφίες που βρίσκονταν πάνω στο μπουντουάρ του και με το χέρι του μου έπιασε τον πισινό και με κάθισε στα πόδια του χαϊδεύοντάς με. Σηκώθηκα αμέσως και πήγα προς τον καναπέ προσποιούμενη ότι χτυπάει η δόνηση του κινητού μου. Εκανα ψέματα ότι μιλάω με τη μητέρα μου και ότι έπρεπε να φύγω ξαφνικά. Δεν πτοήθηκε καθόλου, σαν να μην είχε συμβεί αυτό το τηλεφώνημα. Απλωσε πάνω μου τα χέρια του και με στρίμωξε στη γωνία. Μου όρμησε, με φιλούσε στον λαιμό και ήθελε να φτάσει στα χείλη μου. Προσπαθώντας να ξεφύγω του έλεγα “σας παρακαλώ, σταματήστε, δεν θέλω να το κάνουμε αυτό, δεν αισθάνομαι καλά, αφήστε με, με πονάτε” και μου έλεγε “είσαι πολύ όμορφη, τι μ... είσαι εσύ, σε θέλω, θα σε γ..., δεν θα μου ξεφύγεις, θα δεις, θα περάσουμε ωραία...». Η άτυχη κοπέλα, σύμφωνα με την καταγγελία της, αντιστάθηκε σθεναρά και προσπάθησε να αποτρέψει τον βιασμό της με κάθε ικμάδα δύναμης που διέθετε, αλλά ο Φιλιππίδης ήταν απτόητος και εκμεταλλευόμενος τη σωματική του υπεροχή προσπάθησε να ικανοποιήσει τις ορέξεις του: «Τον έσπρωχνα με τα χέρια μου, αλλά δεν είχα τη δύναμη να τον κερδίσω. Θυμάμαι ότι ήταν βαρύς, σκληρόπετσος και ιδρωμένος. Eδινα μια άνιση μάχη, όμως δεν σταμάτησα ούτε στιγμή να κουνιέμαι παλεύοντας να σωθώ, ενώ εκείνος ασελγούσε με τη γλώσσα και τα χέρια του στον λαιμό, στο πρόσωπο και το κορμί μου και ετοιμαζόταν να προχωρήσει ανοίγοντας τα πόδια μου».  «Με πίεζε στα χέρια, με είχε εγκλωβίσει στη γωνία του καναπέ και ωστόσο είχε κατεβάσει το παντελόνι του και είχε βγάλει έξω τα γεννητικά του όργανα. Μου έλεγε ότι ήθελε να του γλείψω και να του χαϊδέψω το πέος του κι εγώ φώναζα ότι θέλω να σταματήσω», συνεχίζει η κοπέλα.  Επιστρατεύοντας όση δύναμη της είχε απομείνει κατάφερε να τον απωθήσει και να ελευθερωθεί. Eτρεξε στην πόρτα, αλλά ήταν κλειδωμένη. Ο εφιάλτης έδειχνε να μην έχει τέλος και εκείνη άρχισε να ουρλιάζει. Τότε ο Φιλιππίδης τής είπε ειρωνικά: «Μη φωνάζεις τσάμπα, δεν είναι κανείς στο θέατρο». Κατόπιν η νεαρή κοπέλα πήρε το παλτό και την τσάντα της και άρχισε να χτυπάει την πόρτα σύμφωνα με τα όσα έχουν γίνει γνωστά από την καταγγελία της. Ο Φιλιππίδης πήγε κοντά της και με αυστηρό ύφος την απείλησε ότι θα την καταστρέψει. «Αν βγεις από αυτή την πόρτα, δεν υπάρχει επιστροφή! Να ξέρεις ότι όσο εύκολα μπορώ να φτιάξω την καριέρα κάποιου, τόσο πιο εύκολα μπορώ και να την γκρεμίσω! Θα σε καταστρέψω! Θα με βρεις μπροστά σου».Επίθεση μέσα στο αυτοκίνητό του Οπερ και εγένετο σύμφωνα με τα όσα αποκαλύφθηκαν μέσω της καταγγελίας της αφού τελικά κατάφερε να φύγει από το θέατρο: «Με έπαιρνε συνέχεια από απόκρυψη ή από διαφορετικά νούμερα και μου έλεγε βρωμόλογα, μου έλεγε τι ήθελε να του λέω και εκείνος παράλληλα αυνανιζόταν, όπως μου έλεγε. Μου έλεγε: “Μην τολμήσεις να το κλείσεις, ξέρω πού μένεις, θα με βρεις μπροστά σου, θα κάνεις ό,τι σου λέω”. Μου μίλαγε χυδαία και βρώμικα! Ζήταγε να βρεθούμε και του έλεγα ξανά και ξανά ότι αυτό αποκλείεται και τον ικέτευα να μη με ξαναπάρει. Πάθαινα κρίσεις πανικού και με πονούσε συνέχεια η κοιλιά μου. Φοβόμουν να βγω έξω μόνη μου... Eτρεμα κάθε φορά που χτυπούσε το κινητό μου ότι θα είναι πάλι αυτός και θα πρέπει να το σηκώσω. Λόγω των απειλών του ένιωθα ότι δεν είχα άλλη επιλογή. Hμουν σε πανικό». Oπως επισήμανε η ηθοποιός, ο Φιλιππίδης φέρεται να ήταν αυτός που μεσολάβησε ώστε να απορριφθεί έναν χρόνο μετά σε οντισιόν που έκανε για να συμμετάσχει σε μεγάλη τηλεοπτική παραγωγή.            Αννα-Μαρία Παπαχαραλάμπους         Η τρίτη καταγγελία κατά του Πέτρου Φιλιππίδη, η οποία όμως δεν είχε κατατεθεί στο ΣΕΗ αλλά δημοσιοποιήθηκε μέσω γνωστής ιστοσελίδας, αφορά γνωστή ηθοποιό με τα αρχικά Α.Γ. Σύμφωνα με αυτήν, έλαβε χώρα τον Αύγουστο του 2014 στην Αθήνα, όταν συναντήθηκε αρχικά σε ένα καφέ με τον Πέτρο Φιλιππίδη για να συζητήσουν επικείμενη συνεργασία τους. Το δικό της δράμα άρχισε όταν ο διάσημος ηθοποιός προσφέρθηκε να τη γυρίσει σπίτι της με το αυτοκίνητό του, ένα SUV στο οποίο η νεαρή κοπέλα μπήκε ανυποψίαστη για τη φρίκη που θα βίωνε. Αντί να την πάει σπίτι της, χώνεται στα στενάκια του Ψυχικού, παρκάρει κάποια στιγμή σε ένα ερημικό δρομάκι και αμέσως, σύμφωνα με όσα κατήγγειλε η ηθοποιός, αρχίζει να τη θωπεύει. Το απόσπασμα που ακολουθεί από τη δημοσιοποίησή της είναι χαρακτηριστικά ανατριχιαστικό:«Του άρπαξα τα χέρια και του είπα να σταματήσει. «Κόφ’ το! Θα σε βγάλω στα κανάλια». Γέλαγε και χαϊδευόταν! “Τα @@ θα μου κλάσουν τα κανάλια!’’ είπε.  Τον έβλεπα να ξεφεύγει. Ανοιξε το παντελόνι και άρχισε να αυνανίζεται. Είχε ιδρώσει και ήταν απαίσιος! Του φώναζα να ανοίξει τις πόρτες. Με έπιασε από το σβέρκο και με τράβηξε πάνω του. Ο σιχαμένος! Δεν ξέρω... ίσως θα έπρεπε να τον δαγκώσω με λύσσα και να του κάνω ζημιά. Ούτε αυτό όμως άντεχα να κάνω εκείνη τη στιγμή. Εκανα πως παθαίνω κρίση. Χτυπιόμουν! Χέρια... πόδια… γόνατα... αγκώνες... Υστερία. Σοκ. Κρίση! Στην αρχή του άρεσε. Εβαζε περισσότερη δύναμη και πόθο. “Πάρ’ τον! Πάρ’ τον στο στόμα”, μου έλεγε σχεδόν αυτιστικά. Μετά από λίγα λεπτά και αφού είχε δίπλα του ένα αγρίμι, άνοιξε την πόρτα και με πέταξε έξω από το αυτοκίνητο. Eπεσα με τα γόνατα. “Άντε γαμ...υ!.. που θες και ρόλο!”».  Οταν ο Οσκαρ Γουάιλντ έγραφε ότι «Ολα σε αυτό τον κόσμο έχουν να κάνουν με το σεξ, εκτός από το σεξ. Το σεξ έχει να κάνει με την εξουσία» μάλλον δεν φανταζόταν ότι η συγκεκριμένη φράση του θα ηχούσε τόσο επίκαιρη στην Ελλάδα του 2021, ειδικά για τον Πέτρο Φιλιππίδη τις τελευταίες ημέρες. Βάνα Μπάρμπα: Γενική κατακραυγή εναντίον της για «ξέπλυμα» του Πέτρου Φιλιππίδη Ως το μεγαλύτερο «φάουλ» της καριέρας της χαρακτηρίζεται από την συντριπτική πλειοψηφία του κοινού αλλά και των συναδέλφων της η  επιλογή της Βάνας Μπάρμπα να λάβει σαφέσταση θέση υπέρ του συναδέλφου της Πέτρου Φιλιππίδη, ο οποίος κατηγορείται για έναν βιασμό και δύο απόπειρες βιασμού, χρησιμοποιώντας μάλιστα ως ικανή απόδειξη της αθωότητάς του το... ταλέντο του! Το γεγονός ότι θέλησε να δημοσιοποιήσει την προσωπική της ετυμηγορία, αγνοώντας επί της ουσίας το έργο της δικαιοσύνης αλλά και διαψεύδοντας τις καταγγελίες γυναικών συναδέλφων της, έχει κάνει έξαλλους ακόμη και πολλούς θαυμαστές της οι οποίοι τής επιτίθενται σκληρά μέσα από σχόλιά τους στα social media.  Από την αρχή του ξεσπάσματος του σκανδάλου του ελληνικού #MeToo η ηθοποιός είχε κρατήσει επιεική στάση απέναντι στους κατηγορούμενους καλλιτέχνες δηλώνοντας, μεταξύ άλλων: «Το αρνητικό της κατάστασης είναι ότι λοιδορούνται άνθρωποι μέσα στο χώρο που δεν ξέρουμε κατά πόσο φταίνε. Με ενοχλεί ότι μέσα από τα μέσα κοινωνικής δικτύωσης έχει γίνει ένα μεγάλο τηλεδικαστήριο από τον κόσμο και ίσως αύριο να είμαστε και εμείς θύματα». Λίγες ημέρες αργότερα, κι έπειτα από μια σειρά αρνητικών σχολίων που εισέπραξε, θα σπεύσει να διευκρυνίσει: «Παρέλειψα να πω στα θύματα ότι είμαστεόλοι μαζί τους καταρχάς. Και δεύτερον να παροτρύνουμε κι άλλους να μιλήσουν». Μέχρι εκεί όλα καλά.  Ωστόσο η πρόσφατη, αγανακτησμένη, δημόσια κορώνα της «Κάτω τα χέρια από τον Φιλιππίδη… αρκετά πια» και η ακόμη χειρότερη επεξηγηματική δήλωσή της πως «τόσο ταλαντούχοι άνθρωποι δεν είναι δυνατόν να τελέσουν αδικήματα όπως ο βιασμός», ξεσήκωσαν, δικαίως, θύελλα αντιδράσεων εναντίον της με ανθιρώπους κάθε ηλικίας και φύλου να την εγκαλούν, με αγανάκτηση οι περισσότεροι, για τις απόψεις της.Κάτω τα χέρια από τον  Φιλιππίδη.. αρκετά πια..Posted by Vana Barba on Saturday, May 15, 2021 «Το ταλέντο δεν καθορίζει τις πράξεις και τον χαρακτήρα ενός ανθρώπου ούτε τον εξαγνίζει και σαφώς δεν αποτελεί συγχωροχάρτι για οποιαδήποτε παραβατική συμπεριφορά ποινικά κολάσιμη αλλά ηθικα!!Απορώ πραγματικά με αυτές τις απόψεις!» διαβάζουμε σε ένα από εκατοντάδες αρνητικά σχόλια ενώ σε άλλο αναφέρεται: «Το ακούσαμε και αυτό..όποιος έχει ταλέντο αποκλείεται να ειναι ανήθικος και γεμάτος διαστροφή ..κάτω τα χέρια απο τον Λιγνάδη λοιπόν ...και από όλους τους βιαστές και παιδεραστές....ο ένας μπορεί να έχει καλή φωνή...ο άλλος να είναι ζωγράφος...ο άλλος έχει ταλέντο την μαγειρική..του άλλου πιάνουν τα χέρια στα μαστορέματα....βρε δουλευόμαστε ???? ντροπή να ακούγονται τέτοιες απόψεις δημόσια». Οι περισσότεροι, ακόμη και άνθρωποι που την γνωρίζουν, δυσκολεύονται να κατανοήσουν πως μία γυναίκα και μητέρα μιας κόρης - «Στην κόρη σας τί θα λέγατε εάν της την έπεφτε; Κάτσε έχει σπουδαίο ταλεντο;Έλεος!» διερωτάται κάποιος μέσα από ένα σχόλια - είναι δυνατόν να υπερασπίζεται με τόσο πάθος άτομα που κατηγορούνται για κακουργήγματα και να μην στέκεται στο πλευρό γυναικών συναδέλφων της που βρήκαν το θάρρος να τον καταγγείλουν. Αναμενόμενη η έκπληξη καθώς στα μάτια των περισσότερων η πληθωρική Βάνα Μπάρμπα ήταν πάντα εκείνη που δεν σήκωνε μύγα στο σπαθί της, δεν μάσαγε τα λόγια της και τολμούσε να υψώσει το ανάστημά της όταν θεωρούσε πως βρισκόταν απέναντι σε μια κατάσταση παραβατική ή άδικη.  Ήταν μάλιστα τόσο μεγάλη η δυσσάρεστη έκπληξη που δημιούργησε η στάση της που αρκετοί καλοπροαίρετοι αναρωτήθηκαν μήπως κάποιος έχει χακάρει τον προσωπικό της λογαριαμό στο Facebook. Η παρπάνω αμφιβολία ενισχύθηκε και από το γεγονός ότι οι περισσότερες αναρτήσεις της περιέχουν πάρα πολλά ορθογραφικά λάθη γεγονός το οποίο επίσης σχολιάστηκε έντονα. Η ίδια ωστόσο δεν επιβεβαίωσε κάτι τέτοιο, πράγμα που σημαίνει πως όλες οι αναρτήσεις της απηχούν τις δικές της προσωπικές απόψεις.  Δεν γνωρίζουμε ποια θα είναι η στάση της ηθοποιού από δω και πέρα μετά τις έντονες επιθέσεις που δέχτηκε. Το μόνο σίγουρο είναι ότι αν διαβάσει με προσοχή όλα όσα της γράφουν στα σχόλια οι χρήστες των social media, θα ανακαλύψει ανάμεσά τους πολλές και μεγάλες αλήθειες οι οποίες συνοψίζονται σε μια σύντομη αλλά ιδιαίτερα εύστοχη φράση: «Οι βιαστές είναι βιαστές…. Δεν μας ενδιαφέρει το βιογραφικό τους...» Ειδήσεις σήμερα  ΕΕ: Δεν βρέθηκε η «χρυσή τομή» για το Ευρωπαϊκό Πράσινο Ψηφιακό Πιστοποιητικό - Τι προτείνουν  Βρεφονηπιακοί σταθμοί ΟΑΕΔ: Ξεκινούν οι εγγραφές - Πώς θα κάνετε την αίτησή σας - Όλα τα links  Μόλις το 30% των υγειονομικών έχει εμβολιαστεί πλήρως στην Ιαπωνία Ακολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-05-19T07:14:00+03:00
https://www.protothema.gr/greece/article/1107325/staboulidis-thema-1046-me-hroniko-periorismo-alla-ohi-me-click-away-oi-katanalotes-sta-katastimata/,"Σταμπουλίδης (ΘΕΜΑ 104,6): Mε χρονικό περιορισμό, αλλά όχι με click away οι καταναλωτές στα καταστήματα","Όπως είπε,&nbsp;είναι πρόθεση της κυβέρνησης να ανοίξουν τα καταστήματα&nbsp;γιατί αυτό θα μπορέσει να βοηθήσει την οικονομία και την&nbsp;οικονομική στήριξη του ΕΣΥ","Τον τρόπο λειτουργίας του λιανεμπορίου, όταν ανοίξει, εξήγησε μιλώντας στον ΘΕΜΑ 104,6 ο Παναγιώτης Σταμπουλίδης, γενικός γραμματέας Εμπορίου και Προστασίας Καταναλωτή. Όπως είπε, οι καταναλωτές θα μεταβαίνουν στο κατάστημα αποστέλλοντας μήνυμα στο 13032, θα υπάρχει χρονικός περιορισμός ο οποίος όμως ακόμη δεν έχει προσδιοριστεί, ενώ υπάρχει η πρόθεση δυνητικά τα καταστήματα να λειτουργήσουν κανονικά και όχι με τη μέθοδο click away. Όπως είπε, είναι πρόθεση της κυβέρνησης να ανοίξουν τα καταστήματα γιατί αυτό θα μπορέσει να βοηθήσει την οικονομία και την οικονομική στήριξη του ΕΣΥ.  protothema · 2021.03.23 ΣΥΝΕΝΤΕΥΞΗ ΠΑΝΑΓΙΩΤΗΣ ΣΤΑΜΠΟΥΛΙΔΗΣ Σημείωσε ότι κάθε εβδομάδα μελετώνται τα επιδημιολογικά στοιχεία και παίρνονται οι αποφάσεις. Σε αυτή τη φάση έγινε το πρώτο βήμα όσον αφορά το άνοιγμα της αγοράς, οι υπηρεσίες (κομμωτήρια κλπ) σύμφωνα με τα δεδομένα δεν έχουν παραβατικά δεδομένα. Όπως είπε, θα παρατηρηθεί η εξέλιξη της πορείας σε μια εβδομάδα. Παρότι ωστόσο δεν έδωσε χρονικό ορίζοντα για το άνοιγμα του λιανεμπορίου, άφησε να εννοηθεί ότι είναι μάλλον δύσκολο το άνοιγμα στις 29/3, θα εξαρτηθεί όμως από την επιδημική εικόνα. Για την εστίαση ο κ. Σταμπουλίδης ήταν επιφυλακτικός αποφεύγοντας να απαντήσει για το αν θα ανοίξουν εντός του Απριλίου ή το Πάσχα. Εξήγησε όμως, πως ο Απρίλιος είναι ένας μήνας κρίσιμος όσον αφορά τον εμβολιασμό όπου τα πράγματα θα πάνε καλύτερα. Όπως χαρακτηριστικά είπε, «όσο διευρύνεται το ποσοστό των εμβολιασμένων τότε μπορούμε να κάνουμε περισσότερα ανοίγματα».Ειδήσεις σήμεραΟργή για την άγρια επίθεση σκύλου σε φώκια στον Τάμεση - Προσοχή, σκληρές εικόνεςΣάλος στη Σουηδία: Κορυφαίος νομικός της χώρας και σύμμαχος του #MeToo κατηγορείται για βιασμόΣχέδιο «Ελευθερία»: Το 1,5 εκατ. εμβολιασμούς φτάνει σήμερα η χώρα μαςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-23T12:58:00+02:00
https://www.protothema.gr/greece/article/1107177/seismos-43-rihter-koda-stin-konitsa/,"Σεισμός 4,3 Ρίχτερ κοντά στην Κόνιτσα","<span>Η δόνηση σημειώθηκε στις 02:08 ώρα Ελλάδος και είχε εστιακό βάθος 13,6 χλμ</span>","Σεισμική δόνηση με μέγεθος 4.3 στην κλίμακα Ρίχτερ κατέγραψε στις 02:08 ώρα Ελλάδος, το σεισμολογικό δίκτυο, όπως ανακοινώθηκε από το Γεωδυναμικό Ινστιτούτο του Εθνικού Αστεροσκοπείου Αθηνών.  Ο σεισμός έγινε σε απόσταση 335 χλμ. β/δ των Αθηνών και το επίκεντρο εντοπίζεται 24 χλμ. α/βα της πόλης της Κόνιτσας. Ειδήσεις σήμεραΣάλος στη Σουηδία: Κορυφαίος νομικός της χώρας και σύμμαχος του #MeToo κατηγορείται για βιασμόΣχέδιο «Ελευθερία»: Το 1,5 εκατ. εμβολιασμούς φτάνει σήμερα η χώρα μαςΕλέφαντας κατά άνδρα και της κόρης του - Μπήκαν στο κλουβί του για σέλφιΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-23T07:35:00+02:00
https://www.protothema.gr/greece/article/1141906/ioannina-perase-paranoma-ta-sunora-gia-na-mazepsei-tsai-tou-vounou/,Ιωάννινα: Πέρασε παράνομα τα σύνορα για να μαζέψει τσάι του βουνού!,Ο δράστης εντοπίστηκε σ<span>την περιοχή της Αετομηλίτσας Ιωαννίνων με 21 κιλά τσαγιού στην κατοχή του</span>,"Άρχισαν πάλι οι επιδρομές Αλβανών στα ελληνικά δάση για την συλλογή αρωματικών και θεραπευτικών φυτών που μοσχοπουλιούνται στην γειτονική χώρα! Το πρώτο περιστατικό για φέτος, αφορά έναν αλλοδαπό ο οποίος συνέλεγε μεγάλες ποσότητες από τσάι του βουνού, χωρίς την απαραίτητη άδεια.Οι αστυνομικοί του Τμήματος Συνοριακής Φύλαξης Μαστοροχωρίων τον έπιασαν στα πράσα το βράδυ της Πέμπτης στην περιοχή της Αετομηλίτσας Ιωαννίνων, ενώ είχε περάσει παράνομα τα ελληνοαλβανικά σύνορα και είχε ήδη συγκεντρώσει ποσότητα βάρους 21 κιλών από τσάι βουνού. Η ποσότητα κατασχέθηκε και αποδόθηκε στο Δασαρχείο της Κόνιτσας.Ο Αλβανός πλήρωσε πολύ ακριβά το πάθος του για την συλλογή του αρωματικού φυτού, καθώς δεν έφτανε που παραπέμφθηκε στον εισαγγελέα Πλημμελειοδικών Ιωαννίνων για παραβάσεις της δασικής νομοθεσίας και του νόμου περί αλλοδαπών, του βεβαιώθηκαν και πρόστιμα ύψους 5.000 ευρώ επειδή δεν είχε κάνει τεστ για κορωνοϊό και 500 ευρώ για μη συμπλήρωση της ηλεκτρονικής φόρμας PLF!Ειδήσεις σήμεραΜοντέλο… αεροδρομίου για τη μετάλλαξη Δέλτα: App, barcode και ηλεκτρονικό «face control» σε εστίαση και διασκέδασηΚατάρρευση πολυκατοικίας στη Φλόριντα: Αυξήθηκαν σε 79 τα θύματα, που ανασύρθηκαν από τα συντρίμμια#MeToo στην Τουρκία: Κύμα υποστήριξης στην ηθοποιό που βιάστηκε από τον πατέρα τηςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-07-10T09:34:19+03:00
https://www.protothema.gr/greece/article/1141908/ioannina-sunelifthi-diakinitis-iroinis/,Ιωάννινα: Συνελήφθη διακινητής ηρωίνης!,Είχε στην κατοχή του σχεδόν δέκα γραμμάρια ηρωίνης έτοιμα για πώληση - Τον τσάκωσαν με «φιξάκια» κάνναβης στην Ξάνθη,"Το ένστικτο των αστυνομικών της Ομάδας ΔΙ.ΑΣ. «μίλησε» το πρωί της Παρασκευής, όταν εντόπισαν ένα Ι.Χ. αυτοκίνητο να κινείται ύποπτα στην πόλη των Ιωαννίνων και το σταμάτησαν για να κάνουν έλεγχο στον οδηγό του, ο οποίος αποκαλύφθηκε ότι διακινούσε «σκληρά» ναρκωτικά!Κατά την σωματική έρευνα που έκαναν οι αστυνομικοί στον Έλληνα οδηγό, βρέθηκαν στην κατοχή του δύο συσκευασίες με ηρωίνη συνολικού βάρους 9,7 γραμμαρίων για τις οποίες αναζητούσε αγοραστή στα στέκια τοξικομανών της πόλης. Οι συσκευασίες κατασχέθηκαν, όπως και το αυτοκίνητο του δράστη, σε βάρος του οποίου οι άνδρες Δίωξης Ναρκωτικών σχημάτισαν δικογραφία για κατοχή ναρκωτικών με σκοπό την διακίνηση και τον παρέπεμψαν στον εισαγγελέα Πλημμελειοδικών Ιωαννίνων.Η «Vera» ξετρύπωσε «φιξάκια» κάνναβηςΤο σπίτι ενός Έλληνα σε οικισμό της Ξάνθης ανέλαβε να ερευνήσει η εκπαιδευμένη στην ανίχνευση ναρκωτικών σκυλίτσα «Vera» και έβγαλε ασπροπρόσωπους τους αστυνομικούς της Δίωξης Ναρκωτικών, καθώς ανακάλυψε 12 «φιξάκια» με ακατέργαστη κάνναβη συνολικού βάρους 15,7 γραμμαρίων. Τα ναρκωτικά κατασχέθηκαν και ο κάτοχός τους οδηγήθηκε στον εισαγγελέα Πρωτοδικών Ξάνθης.Ειδήσεις σήμεραΜοντέλο… αεροδρομίου για τη μετάλλαξη Δέλτα: App, barcode και ηλεκτρονικό «face control» σε εστίαση και διασκέδασηΚατάρρευση πολυκατοικίας στη Φλόριντα: Αυξήθηκαν σε 79 τα θύματα, που ανασύρθηκαν από τα συντρίμμια#MeToo στην Τουρκία: Κύμα υποστήριξης στην ηθοποιό που βιάστηκε από τον πατέρα τηςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-07-10T09:40:34+03:00
https://www.protothema.gr/greece/article/1118012/odigos-poia-katastimata-boroume-na-episkefthoume-pleon-kai-me-poio-tropo/,Οδηγός: Ποια καταστήματα μπορούμε να επισκεφθούμε πλέον και με ποιο τρόπο,"<span>Ανοίγουν από σήμερα τις πόρτες τους και&nbsp;τα εκπτωτικά χωριά και τα outlets - Επανέρχεται το εμπόριο με click inside και σε Θεσσαλονίκη, Κοζάνη - Το ωράριο λειτουργίας για τη Μ. Εβδομάδα</span>","Με τα εμπορικά κέντρα και τα εκπτωτικά κέντρα να μπορούν να ανοίξουν από σήμερα τις πόρτες τους για το κοινό πλέον το σύνολο του λιανικού εμπορίου επανέρχεται σε λειτουργία καθώς κορυφώνεται η εμπορική κίνηση για την πασχαλινή περίοδο. Έτσι λοιπόν από σήμερα ο καταναλωτής μπορεί να επισκεφθεί οποιοδήποτε εμπορικό κατάστημα, εμπορικό κέντρο, εκπτωτικό χωριό ή outlet ή να χρησιμοποιήσει υπηρεσίες κομμωτηρίου, περιποίησης νυχιών ή αισθητικής. Αρκεί βέβαια να ακολουθήσει τη διαδικασία των προκαθορισμένων ραντεβού, είτε αφορά την παραλαβή απ’ το κατάστημα (click away) είτε την επιτόπια έρευνα αγοράς (click inside). Μάλιστα το συγκεκριμένο μέτρο ισχύει πλέον για το σύνολο της ελληνικής επικράτειας μιας που από σήμερα μπορούν να λειτουργήσει το λιανεμπόριο και στις Περιφερειακές Ενότητες Θεσσαλονίκης και Κοζάνης με τη μέθοδο του click inside.  Στην περίπτωση των εμπορικών κέντρων, εκπτωτικών χωριών, outlets κ.ο.κ. το ραντεβού μπορεί να κλειστεί σε κάποιες περιπτώσεις κεντρικά και σε κάποιες άλλες με το κατάστημα το οποίο θέλει ο καταναλωτής επιθυμεί να επισκεφθεί. Για παράδειγμα τα Factory Outlet, που από χθες είχαν ενεργοποιήσει ήδη σχετική εφαρμογή στην ιστοσελίδα τους, κλείνει ραντεβού κεντρικά. Κοινώς μπαίνει ο καταναλωτής στην ιστοσελίδα ή χρησιμοποιεί την ειδική τηλεφωνική γραμμή που έχει ενεργοποιηθεί και κλείνει το ραντεβού που επιθυμεί για την είσοδο του στο κατάστημα. Όπου δεν προβλέπεται κεντρική διαχείριση ο καταναλωτής θα κλείσει ραντεβού με το κατάστημα προορισμού εντός του εμπορικού κέντρου. Σημειωτέον ότι στα εμπορικά κέντρα και εκπτωτικά χωριά ισχύουν δύο περιορισμοί. Ο πρώτος αφορά τα ίδια τα καταστήματα και προβλέπει 1 πελάτη για κάθε 25 τμ. Ο δεύτερος τους κοινόχρηστους χώρους, όπου ισχύει η αναλογία 1 πελάτης για κάθε 10 τμ Ο καταναλωτής επίσης θα ενημερώνεται απ’ το κατάστημα ή το εμπορικό κέντρο για τη διάρκεια του ραντεβού του.  Το ραντεβού θα πιστοποιείται είτε μέσω sms είτε μέσω email που θα στέλνεται απ’ το κατάστημα στον καταναλωτή, όπως ακριβώς γίνεται και με τα καταστήματα στους εμπορικούς δρόμους, όπως ισχύει τις τελευταίες εβδομάδες. Από εκεί και έπειτα ο καταναλωτής για τη μετάβαση του στο ραντεβού θα πρέπει να στείλει sms στο 13032 όπου θα αναγράφει το ονοματεπώνυμο του. Με τη λήψη της έγκρισης αυτομάτως θα έχει τρεις ώρες για τα ψώνια του. Κάθε καταναλωτής μπορεί να λάβει την ημέρα μόνο ένα τέτοιο sms για τη μετακίνηση του σε εμπορικό κατάστημα. Με αυτό τον τρόπο εξάλλου ο καταναλωτής μπορεί να κινείται και στα υπόλοιπα καταστήματα και πολυκαταστήματα, τα οποία λειτουργούν ήδη με τη μέθοδο του click away και click inside τις τελευταίες εβδομάδες. Στην περίπτωση δε των πολυκαταστημάτων, όπως τα Attica, τα Notos και τα Hondos, τα ραντεβού κλείνονται κεντρικά είτε μέσω της ιστοσελίδας τους είτε μέσω τηλεφώνου. Συνήθως τα πολυκαταστήματα δίνουν περιθώριο 30 λεπτών στον καταναλωτή για τις αγορές του προκειμένου να εξυπηρετήσουν όσο το δυνατόν περισσότερο κόσμο. Για τα καταστήματα τροφίμων παντός είδους, από σούπερ μάρκετ και παντοπωλεία ως κρεοπωλεία, μανάβικα, αρτοποιία, τα καταστήματα τηλεφωνίας, επιδιορθώσεων, φαρμακεία κοκ δεν χρειάζεται ραντεβού και γίνεται χρήση του κωδικού 2 στον πενταψήφιο 13033 χωρίς όριο. Σε ο,τι αφορά τις υπηρεσίες, μετά τα κομμωτήρια και τα κέντρα περιποίησης νυχιών, από σήμερα επαναλειτουργούν και τα κέντρα αισθητικής. Φυσικά με ραντεβού και με υποχρεωτική χρήση μάσκας, όπως εξάλλου και στο λιανεμπόριο. Στην περίπτωση παρεχόμενων υπηρεσιών δεν απαιτείται sms στο 13032 αλλά μπορεί να χρησιμοποιηθεί ο κωδικός 2 στο 13033. Τέλος, σε ό,τι αφορά το ωράριο λειτουργίας, η κυβέρνηση δίνει τη δυνατότητα τόσο στα καταστήματα λιανικής όσο και σε αυτά που παρέχουν υπηρεσίες (κομμωτήρια κτλ) να λειτουργούν απ’ τις 7.00 ως τις 20.30 τις καθημερινές, με εξαίρεση την Μ. Παρασκευή από 13.00 έως 19:00 και το Μ. Σάββατο 7:00 έως 18.00.Κέντρα αισθητικής: Ανοιχτά από σήμερα Αντίστοιχα, ρολά σηκώνουν και τα κέντρα αισθητικής στα οποία υποχρεωτική είναι η πραγματοποίηση self test δυο φορές την εβδομάδα για εργαζόμενους και επιχειρηματίες. Οι θέσεις των πελατών πρέπει να έχουν δυο μέτρα απόσταση ενώ οι πελάτες θα μπορούν να πηγαίνουν στα μόνο ύστερα από ραντεβού είτε μέσω τηλεφώνου είτε μέσω ηλεκτρονικών μέσων. Οι επιχειρήσεις θα πρέπει κάθε μέρα όταν ανοίγουν, να συμπληρώνουν κατάλογο με τα ραντεβού των πελατών, για να τον δείξουν σε περίπτωση ελέγχου. Τόσο για το προσωπικό όσο και για τους πελάτες είναι υποχρεωτική η χρήση μάσκας. Όσον αφορά στο ωράριο λειτουργίας, τα κέντρα αισθητικής μπορούν να ανοίξουν (προαιρετικά) από 07:00 έως 20:30 τις καθημερινές, με εξαίρεση την Μεγάλη Παρασκευή, που θα ανοίξουν μετά την Αποκαθήλωση, στις 13:00 έως 19:00 και το Μεγάλο Σάββατο από τις 07:00 έως 18:00. Μέσα σε κάθε κέντρο αισθητικής (σ.σ. κυρίως χώρου, πλην βοηθητικών όπως γραφεία, αποθήκη), μπορούν να είναι τέσσερα άτομα για έως 100 τ.μ. και από 100 τ.μ. ένα άτομο ανά 25 τ.μ.Eιδήσεις σήμεραΠάσχα - Όλα τα μέτρα: Με διπλές μάσκες στις εκκλησίες - Ποιοι μπορούν να φύγουν από τις πόλεις# MeToo: Έντεκα καταγγελίες στο ΣΕΗ για τον Πρόεδρο της Ένωσης Σεναριογράφων Αλέξανδρο ΚακαβάΚυψέλη: Νέα έφοδος της ΕΛ.ΑΣ στην πλατεία Αγίου Γεωργίου για την αποφυγή κορωνοπάρτιΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-04-24T08:07:06+03:00
https://www.protothema.gr/greece/article/1107188/pathologos-kataggellei-dropiastiko-to-harti-tis-epistrateusis-eiha-dilosei-ethelodis-edo-kai-10-meres/,"Παθολόγος καταγγέλλει: «Ντροπιαστικό το χαρτί της επιστράτευσης, είχα δηλώσει εθελοντής εδώ και 10 μέρες»","«Δεν με είχε καλέσει κανείς», είπε – Τον ειδοποίησε αστυνομικός ασθενής του","«Ντροπιαστικό» χαρακτήρισε το χαρτί της επιστράτευσης ο ιδιώτης γιατρός, Στέλιος Δερμιτζάκης αποκαλύπτοντας πως ο ίδιος είχε δηλώσει εκ των προτέρων εθελοντής.  Όπως είπε ο παθολόγος στον ΑΝΤ1 το πρωί της Τρίτης, στις 10 Μαρτίου είχε αποδεχθεί την πρόσκληση της Πολιτείας έτσι ώστε να συνδράμει με τις υπηρεσίες του στο Εθνικό Σύστημα Υγείας. «Αμέσως μόλις ο Ιατρικός Σύλλογος ζήτησε την βοήθειά μας, παρά το γεγονός πως δεν έχω πολύ χρόνο, έκανα αίτηση για να συμμετάσχω», είπε. «Μετά από 10 μέρες κάλεσα στον Ιατρικό Σύλλογο προκειμένου να μάθω γιατί δεν με έχουν καλέσει, την ώρα που οι συνάδελφοί μας αντιμετώπιζαν πρόβλημα στα νοσοκομεία», είπε.   Όπως περιέγραψε, μία αστυνομικός, ασθενής του, τον ενημέρωσε για το φύλλο πορείας που εκδόθηκε. «Θα προτιμούσα να πάω ως εθελοντής και όχι κρατώντας αυτό το χαρτί» τόνισε. Δείτε το βίντεο:Ειδήσεις σήμεραΣάλος στη Σουηδία: Κορυφαίος νομικός της χώρας και σύμμαχος του #MeToo κατηγορείται για βιασμόΣχέδιο «Ελευθερία»: Το 1,5 εκατ. εμβολιασμούς φτάνει σήμερα η χώρα μαςΕλέφαντας κατά άνδρα και της κόρης του - Μπήκαν στο κλουβί του για σέλφιΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-23T08:20:00+02:00
https://www.protothema.gr/greece/article/1107333/ston-eisaggelea-i-kataggelia-upallilou-tis-eok-gia-apopeira-viasmou-tis-apo-melos-tis-omospondias/,Στον εισαγγελέα η καταγγελία υπαλλήλου της ΕΟΚ για απόπειρα βιασμού της από μέλος της Ομοσπονδίας,"Στον εισαγγελέα Πρωτοδικών Αθηνών έστειλε την υπόθεση ο υφυπουργός Αθλητισμού, Λευτέρης Αυγενάκης","Στον εισαγγελέα έστειλε ο υφυπουργός Αθλητισμού, Λευτέρης Αυγενάκης, καταγγελία υπαλλήλου της ΕΟΚ, εναντίον υψηλόβαθμου μέλους του ΔΣ της Ομοσπονδίας Μπάσκετ, για απόπειρα βιασμού της.Σύμφωνα με σχετική ανακοίνωση:Στον Εισαγγελέα Πρωτοδικών Αθηνών, για διερεύνηση τυχόν αξιόποινων πράξεων, διαβίβασε ο Υφυπουργός Πολιτισμού και Αθλητισμού, Λευτέρης Αυγενάκης, καταγγελία υπαλλήλου της Ελληνικής Ομοσπονδίας Καλαθοσφαίρισης κατά μέλους του προεδρείου του Διοικητικού Συμβουλίου της ΕΟΚ. Η υπάλληλος καταγγέλλει το υψηλόβαθμο μέλος της διοίκησης της ΕΟΚ για απόπειρα βιασμού της το 2014, σεξουαλική παρενόχληση κατ’ εξακολούθηση, εκδικητικές συμπεριφορές και κατάχρηση εξουσίας προς το πρόσωπό της.Ειδήσεις σήμεραΟργή για την άγρια επίθεση σκύλου σε φώκια στον Τάμεση - Προσοχή, σκληρές εικόνεςΣάλος στη Σουηδία: Κορυφαίος νομικός της χώρας και σύμμαχος του #MeToo κατηγορείται για βιασμόΣχέδιο «Ελευθερία»: Το 1,5 εκατ. εμβολιασμούς φτάνει σήμερα η χώρα μαςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-23T13:15:00+02:00
https://www.protothema.gr/greece/article/1116576/k-spuropoulos-afairoudai-dimosieumata-me-kataggelies-se-varos-tou/,Κώστας Σπυρόπουλος: Αφαιρούνται δημοσιεύματα με καταγγελίες σε βάρος του,O ηθοποιός κέρδισε την προσωρινή διαταγή κατά της Google,"Προσωρινή διαταγή με την οποία η Google είναι υποχρεωμένη να αποσύρει δημοσιεύματα που συκοφαντούν τον Κώστα Σπυρόπουλο, κατάφερε να εξασφαλίσει ο ηθοποιός μέσω του δικηγόρου του Νίκου Αγαπηνού. Όπως αναφέρεται σε σχετική ανακοίνωση, «ο ηθοποιός καταγγέλθηκε δημοσίως για παραγεγραμμένες πράξεις, τις οποίες δυστυχώς -και για τον καλλιτέχνη και για τους καταγγέλλοντες- δεν έχει τη δυνατότητα να τις εξετάσει η Ελληνική Ποινική Δικαιοσύνη. Σύμφωνα με Προσωρινή Διαταγή του Πρωτοδικείου Αθηνών διατάσσεται η Google η οποία διατηρεί υπό την εκμετάλλευσή της την κύρια μηχανή αναζήτησης στο διαδίκτυο με μερίδιο αγοράς 92.41% να διαγράψει όλους τους διαδικτυακούς συνδέσμους που φιλοξενεί (από blog, website κ.λ.π.) στο δίκτυό της και οι οποίοι αναφέρουν τα σχετικά παραγεγραμμένα περιστατικά.  Όμως, ο εν λόγω εντολέας ευρισκόμενος μέχρι σήμερα σε νοσοκομειακή μονάδα νοσηλείας covid και σε ιδιαιτέρως κρίσιμη κατάσταση, εύχεται η καταστροφή της δημόσιας εικόνας του και η δημόσια διαπόμπευση του, όπως αυτή έλαβε χώρα έως σήμερα, έστω να είχε τουλάχιστον οποιοδήποτε θετικό αντίκτυπο σχετικά με το κίνημα metoo. Επισημαίνεται ότι τη νομική εκπροσώπηση του γνωστού ηθοποιού και σκηνοθέτη έχει αναλάβει η δικηγορική εταιρεία «Νίκος Αγαπηνός και Συνεργάτες». Πρόκειται για την πρώτη προσωρινή διαταγή που εκδίδεται με ανάλογο περιεχόμενο και θα αποτελέσει νομολογιακό προηγούμενο για τη προστασία πολλών δημοσίων προσώπων από προσβλητικές της προσωπικότητας τους διαδικτυακές αναρτήσεις». Ειδήσεις σήμερα: «Κλείδωσαν» οι 6 δόσεις για την πληρωμή του νέου ΕΝΦΙΑΔημοσκόπηση: Το 62% των πολιτών θέλει «Πάσχα στο χωριό»Το οικογενειακό δράμα πίσω από την παιδοκτονία στο ΚορωπίΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-04-20T12:19:00+03:00
https://www.protothema.gr/greece/article/1130570/metoo-kai-sta-panepistimia-apo-to-apth-mehri-to-ekpa-anoigoun-stomata/,#MeToo και στα Πανεπιστήμια: Από το ΑΠΘ μέχρι το ΕΚΠΑ «ανοίγουν» στόματα,Τέθηκε σε αποχή από τα καθήκοντά του ο διδάσκων του ΕΚΠΑ που κατηγορείται για σεξουαλική παρενόχληση και ανάρμοστη συμπεριφορά,"Το κίνημα #MeToo βοήθησε να σπάσει το τείχος της σιωπής και στην πανεπιστημιακή κοινότητα, όπου είναι γνωστό ότι οι ιστορίες σεξουαλικών παρενοχλήσεων μένουν σε επίπεδο συζητήσεων και δύσκολα ακολουθείται η οδός των καταγγελιών επωνύμως. H ύπαρξη τέτοιων περιστατικών στον ακαδημαϊκό χώρο που συνδέεται με την μάθηση μάθησης και την ελευθερία των ιδεών έχει προβληματίσει την πανεπιστημιακή κοινότητα. Όπως λένε πανεπιστημιακές πηγές «ιστορίες σεξουαλικής παρενόχλησης ακούγονται κατά καιρούς», ωστόσο οι υποθέσεις επειδή δεν γίνονται επίσημες καταγγελίες δεν φθάνουν στη δικαιοσύνη. Όπως λένε χαρακτηριστικά: «Δεν υπάρχει κανένα αποτέλεσμα αν δεν γίνει επίσημη καταγγελία επωνύμως». Αναστάτωση επικρατεί στο ΕΚΠΑ, όπου φοιτήτριες στο τμήμα ΜΜΕ του Πανεπιστημίου Αθηνών βρήκαν το θάρρος και κατήγγειλαν ότι καθηγητής εκμεταλλεύεται τη θέση του και παρενοχλεί σεξουαλικά φοιτήτριες. Ο Φοιτητικός Σύλλογος της Σχολής ζήτησε την απομάκρυνση καθηγητή του Τμήματος Επικοινωνίας και Μέσων Μαζικής Ενημέρωσης, λόγω σωρείας καταγγελιών, που πάνε πίσω ακόμα και μία δεκαετία, για σεξουαλική παρενόχληση αλλά και παραβατική και σεξιστική συμπεριφορά.  Την Τρίτη, o  καθηγητής τέθηκε σε αποχή από τα καθήκοντά του, ύστερα από καταγγελίες για ανάρμοστη συμπεριφορά. Η αναστολή αυτή  θα ισχύσει έως τη σύγκληση Πειθαρχικού Συμβουλίου του Πανεπιστημίου Αθηνών στο οποίο έχει ήδη παραπεμφθεί η υπόθεση του μέλους της ΕΔΙΠ (Εργαστηριακό Διδακτικό Προσωπικό).Από τις καταγγελίες στην ΕΔΕΚαταγγελίες για ανάρμοστη συμπεριφορά και παρενοχλήσεις σε φοιτήτριες του τμήματος και υπέρβαση των αποδεκτών ορίων οικειότητας είχαν ακουστεί και παλαιότερα, χωρίς να υπάρξουν κατηγορίες. Σύμφωνα με πληροφορίες ο εν λόγω εκπαιδευτικός βρέθηκε αντιμέτωπος με το ενδεχόμενο επιβολής πειθαρχικής ποινής ύστερα από καταγγελίες για εκφοβισμό, αντισυναδελφική συμπεριφορά και σεξουαλική παρενόχληση, που εμπεριέχονται, σύμφωνα με πληροφορίες, στο σχετικό πόρισμα της ΕΔΕ. Περί τα τέλη Ιανουαρίου, φοιτητές του τμήματος Επικοινωνίας και ΜΜΕ του ΕΚΠΑ ανακοίνωσαν την πρόθεσή τους να καταγράψουν περιστατικά σεξουαλικής παρενόχλησης. Σε σχετική ανακοίνωση αναφερόταν ότι πλήθος φοιτητριών έχουν βιώσει συμπεριφορές παρενόχλησης και έμφυλων διακρίσεων. Οι καταγγελίες δημοσιεύονται ανώνυμα, ωστόσο οι καταγγέλλουσες καλούνται, κατά προτίμηση, να υποβάλουν επώνυμα τη δήλωσή τους, προκειμένου η ομάδα που συλλέγει τις αναφορές να διερευνήσει την πιθανότητα αντίδρασης στο καταγγελλόμενο περιστατικό. Την Τρίτη μάλιστα φοιτήτριες κόλλησαν μία λευκή χαρτί που έγραφε «Γραφείο σεξιστή». «Επιδιώκει να έχει στενή επαφή με φοιτήτριες», «Μας ζητάει φωτογραφίες με μαγιό», «Στην σχολή στο σπίτι στην γειτονιά στη δουλειά τσακίζουμε το σεξισμό την πατριαρχία και το σύστημα που τα γεννά και τα θρέφει» αναφέρουν άλλα χαρτάκια που κόλλησαν οι φοιτήτριες έξω από το γραφείο του καθηγητή. Φοιτήτριες μιλώντας στο ΑΝΤ1 είπαν ότι φοβούνταν ακόμα και να πάνε στο μάθημά του ενώ ο καθηγητής, υποστηρίζουν, κάνει τα social media ένα εργαλείο που έκανε τις φοιτήτριες να υποφέρουν και να νιώθουν πως κάτι δεν πήγαινε καλά.«Ζήταγε φωτογραφίες με μαγιό ή και selfie με το πρόσχημα ότι χρειάζεται ταυτοποίηση για κάποια μαθήματα και ζητούσε και φωτογραφίες στον χώρο της σχολής. Επίσης, αυτό που έκανε ήταν να μην ανεβάζει στο ίντερνετ στο e-class τους βαθμούς, ούτως ώστε να αναγκάζει τις φοιτήτριες να περνάνε από το γραφείο του για να παραλαμβάνουν τους βαθμούς», δήλωσε φοιτήτρια.Τι υποστηρίζει ο καθηγητής Μιλώντας στο protothema.gr ο καθηγητής λέει: «Δεν πρόκειται να απαντήσω σε φήμες, αλλά είμαι διατεθειμένος να απαντήσω σε οποιαδήποτε πραγματική καταγγελία μπορεί να έχει γίνει». Ο καθηγητής του Τμήματος Επικοινωνίας και Μέσων Μαζικής Ενημέρωσης ισχυρίζεται ότι δεν έχει λάβει επίσημα καμία ενημέρωση για τις κατηγορίες και δεν είναι διατεθειμένος να πάρει θέση απέναντι σε φήμες, όπως τις χαρακτηρίζει. «Υπάρχει ένα κλίμα εναντίον μου με κάποιες κατηγορίες τις οποίες εγώ επίσημα δεν έχω λάβει. Δεν έχω καμία ενημέρωση για το τι κατηγορούμαι, πέραν από πράγματα που μεταφέρει ο φοιτητικός σύλλογος και για τα οποία δεν θα πάρω θέση, γιατί είναι φήμες».Καταγγελίες στο ΑΠΘ Καταγγελίες πρώην φοιτήτριας του ΑΠΘ στις αρχές του έτους ότι δέχθηκε σεξουαλική παρενόχληση από καθηγητή του τμήματος Γεωλογίας του Πανεπιστημίου έδωσε το έναυσμα να «ανοίξουν στόματα που ήταν για χρόνια κλειστά». Mετά τις καταγγελίες στο ΑΠΘ και σε άλλες σχολές οι φοιτητές συνεχίζουν, όπως φάνηκε και από το ΕΚΠΑ, τις καταγγελίες, δηλώνοντας αποφασισμένοι να μην ανεχθούν καθηγητές να εκμεταλλεύονται την εξουσία που τους δίνει η καθηγητική έδρα και χρησιμοποιώντας και τα social media γνωστοποιούν καταγγελίες για ανάρμοστες συμπεριφορές.Ειδήσεις σήμερα: Συνεδριάζει την Παρασκευή η Επιτροπή - Τα σενάρια για μουσική και απαγόρευση κυκλοφορίαςΗΠΑ: Γερουσιαστές και βουλευτές ζητούν να λογοδοτήσει ο Ερντογάν για την Αγία ΣοφίαΠέθανε ο πρώην υπουργός του ΠΑΣΟΚ Γιώργος ΔρυςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-06-04T06:31:00+03:00
https://www.protothema.gr/greece/article/1107184/stratos-xiras-dimosieuthike-i-prokiruxi-gia-1000-theseis-epaggelmation-opliton/,Στρατός Ξηράς: Δημοσιεύθηκε η προκήρυξη για 1.000 θέσεις επαγγελματιών οπλιτών,Ένας μήνας προθεσμία για τη συμπλήρωση της αίτησης από τους ενδιαφερόμενους,"Δημοσιεύθηκε στην Εφημερίδα της Κυβερνήσεως (τεύχος προκηρύξεων ΑΣΕΠ αρ. Φύλλου 13/22-3-2021) η προκήρυξη (Αριθμ Φ.424/1/464022/Σ.119 ) για την πλήρωση 1.000 θέσεων Επαγγελματιών Οπλιτών του Στρατού Ξηράς (Όπλων-Σωμάτων /ανδρών-γυναικών). Οι υποψήφιοι θα επιλεγούν στην ειδικότητα που έχουν δηλώσει εφόσον, έχουν τα απαιτούμενα προσόντα της παρ. 6 της παρούσας, τη σωματική ικανότητα που καθορίζεται γι' αυτήν την ειδικότητα στο Παράρτημα «Α», συγκεντρώσουν τα απαραίτητα μόρια και επιτύχουν στις προβλεπόμενες υγειονομικές - ψυχοτεχνικές εξετάσεις και αθλητικές δοκιμασίες. Ο όρος υποψήφιος και οι προσδιοριστικοί όροι προς αυτόν, αναφέρονται σε άνδρες και γυναίκες. Μπορούν να καταταγούν ως Επαγγελματίες Οπλίτες όσοι διαθέτουν τα προσόντα της παρ. 6α και δεν έχουν τα κωλύματα της παρ. 6β της παρούσας, ανεξάρτητα αν εκπλήρωσαν ή όχι τις στρατιωτικές τους υποχρεώσεις ή υπηρετούν στις Ένοπλες Δυνάμεις για την εκπλήρωσή τους.  Οι υποψήφιοι, πρέπει να συμπληρώσουν ηλεκτρονικά, εντός αποκλειστικής προθεσμίας ενός  μήνα από τη δημοσίευση της παρούσας, μέσω σχετικής μηχανογραφικής εφαρμογής στην ηλεκτρονική διεύθυνση «epop.army.gr», την προβλεπόμενη αίτηση-υπεύθυνη δήλωση (ΥΠΟΔΕΙΓΜΑ 1 του Παραρτήματος Β), η οποία θα πρέπει να συνοδεύεται και από τα κατά περίπτωση απαιτούμενα δικαιολογητικά του Παραρτήματος «Β», με μεταφόρτωσή τους (upload) σε ψηφιακή μορφή (pdf), αναφέρεται μεταξύ άλλων στην προκήρυξη. Πηγή: ΑΠΕ-ΜΠΕΕιδήσεις σήμεραΣάλος στη Σουηδία: Κορυφαίος νομικός της χώρας και σύμμαχος του #MeToo κατηγορείται για βιασμόΣχέδιο «Ελευθερία»: Το 1,5 εκατ. εμβολιασμούς φτάνει σήμερα η χώρα μαςΕλέφαντας κατά άνδρα και της κόρης του - Μπήκαν στο κλουβί του για σέλφιΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-23T07:56:00+02:00
https://www.protothema.gr/greece/article/1132267/to-vradu-tha-deis-ti-tha-patheis-sokaroun-oi-kataggelies-tou-32hronou-sti-minusi-tou-gia-viasmo-otan-itan-fadaros/,«Το βράδυ θα δεις τι θα πάθεις»: Σοκάρουν οι καταγγελίες του 32χρονου στη μήνυσή του για βιασμό όταν ήταν φαντάρος,Ο δικηγόρος του 32χρονου σήμερα άνδρα λέει στο protothema.gr τι αναφέρει στη μήνυσή του για τη σεξουαλική κακοποίηση 10 χρόνια πριν - Η μήνυση έχει κατατεθεί στη Στρατιωτική Δικαιοσύνη και έχουν ξεκινήσει διαδικασίες για τον εντοπισμό των δραστών,"Σοκάρουν τα στοιχεία που βλέπουν το φως της δημοσιότητας από την καταγγελία ενός 32χρονου ότι κατά τη διάρκεια της στρατιωτικής του θητείας είχε πέσει θύμα σεξουαλικής κακοποίησης από τρεις στρατιώτες οι οποίοι εκτελούσαν εντολή του λοχαγού της μονάδας τους.  Όπως αναφέρει στο protothema.gr ο δικηγόρος του 32χρονου, σήμερα, άνδρα το περιστατικό συνέβη πριν από δέκα χρόνια και μέσα στο ιατρείο του Κέντρου Εκπαίδευσης Ειδικών Δυνάμεων, στο Μεγάλο Πεύκο όπου παρέμεινε για δυο ημέρες.Ξεκίνησαν οι διαδικασίες για τον εντοπισμό των δραστών Η μήνυση κατατέθηκε στην Στρατιωτική Δικαιοσύνη στα τέλη Μαρτίου ενώ ήδη έχουν ξεκινήσει οι πρώτες διαδικασίες για τον εντοπισμό των δραστών:  «Η διαδικασία έχει κινηθεί γρήγορα και θεωρώ πως σύντομα θα έχουμε σημαντικές εξελίξεις. Τα πρόσωπα τα οποία καταγγέλλονται συνολικά είναι έξι. Θεωρώ πως θα βρεθούν και θα λογοδοτήσουν για την πράξη τους. Τα χαρακτηριστικά των προσώπων που έχουμε δώσει μέσα από την μήνυση, είναι τόσο συγκεκριμένα που σύντομα θα βρεθούν».  Στην μήνυση του ο 32χρονος μπορεί να μην αναφέρει πρόσωπα και διευθύνσεις, ωστόσο μέσα από τις περιγραφές του έχει δώσει συγκεκριμένα στοιχεία που αποκαλύπτουν τους ενόχους: «Ο εντολέας μου παρέμεινε μόνο δυο ημέρες στο κέντρο εκπαίδευσης στο Μεγάλο Πεύκο και δεν είχε πρόλαβε να γνωρίσει κανέναν. Έτσι στη μήνυση μπορεί να μην υπάρχουν ονόματα, ωστόσο υπάρχουν συγκεκριμένα στοιχεία και περιγραφές που φανερώνουν τους θύτες».Καταγγέλλει ότι ο λοχαγός τον απείλησε μετά από λεκτικό διαπληκτισμό Σύμφωνα με το ιστορικό της υπόθεσης όλα διαδραματίστηκαν μετά τον έντονο διαπληκτισμό του νεαρού τότε φαντάρου με τον λοχαγό του κέντρου εκπαίδευσης:«Υπήρξε έντονος λεκτικός διαπληκτισμός ανάμεσα στον πελάτη μου και τον λοχαγό του. Τότε ο λοχαγός θεώρησε σωστό να τον απειλήσει και να του πει μπροστά και σε άλλους «Το βράδυ θα δεις τι θα πάθεις». Έτσι κι έγινε. Το ίδιο βράδυ έγινε το κακό. Για την πράξη αυτή, την σεξουαλική κακοποίηση του, ο λοχαγός είχε δώσει εντολή να την εκτελέσουν τρεις φαντάροι από την Κρήτη που έκαναν την πράξη. Ο ένας τον κακοποίησε σεξουαλικά και οι άλλοι δυο τον κρατούσαν με την βία για να μην αντιδράσει. Το περιστατικό αυτό έγινε μέσα στο ιατρείο της μονάδας. Έδωσε εντολή μετά τον διαπληκτισμό τους ο λοχαγός να μην κοιμηθεί μέσα στον στρατιωτικό θάλαμο της μονάδας, αλλά μέσα στο ιατρείο και εκεί έγινε η πράξη».  Το κίνημα MeToo η αφορμή για να αποκαλύψει δέκα χρόνια μετά την πράξη ο 32χρονος άνδρας, την δραματική του αλήθεια:«Ψυχολογικά η αλήθεια είναι ότι τράβηξε πολλά όλα αυτά τα χρόνια όμως τώρα είναι καλά. Εγώ το γνώριζα το περιστατικό εδώ και καιρό γιατί μου είχε περιγράψει κάποια συμβάντα, όμως τώρα επηρεασμένος και από το κίνημα MeToo αποφάσισε να το ξεριζώσει από μέσα του και να πει την δική του αλήθεια. Πιστεύω πως στο μέλλον θα βγουν κι άλλα τέτοια περιστατικά που θα αφορούν φαντάρους. Είναι πολλοί αυτοί που κρύβουν βαθιά μέσα τους κάποιο είδος κακομεταχείρισης εύχομαι να βγω ψεύτης».Ειδήσεις σήμερα:Δολοφονία συζύγου Κορφιάτη: Μετά τον εισαγγελέα, στον ανακριτή οι συλληφθέντες - «Δεν έχουμε κάνει τίποτα» δηλώνει ένας εξ αυτώνΑλλάζει το ωράριο διδασκαλίας στα Δημοτικά - Εντάσσονται νέα μαθήματα στο πρόγραμμαΜανιτάκης: Συνταγματική η απαγόρευση εισόδου ανεμβολίαστων εργαζομένων σε εργασιακούς χώρουςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-06-09T14:55:00+03:00
https://www.protothema.gr/greece/article/1102647/pairnei-seira-gia-ton-anakriti-o-filippidis/,Ο Πέτρος Φιλιππίδης παίρνει σειρά για τον ανακριτή,Υπό έρευνα οι καταγγελίες για δύο απόπειρες βιασμού με την κλήτευση των πρώτων μαρτύρων - Στο μικροσκόπιο κι ένας ακόμη ηθοποιός,"Ένα μεγάλο κεφάλαιο για τα όσα διαδραματίζονταν τα προηγούμενα χρόνια πίσω από τις κουίντες και τα θεατρικά παρασκήνια, γράφεται αυτές τις ημέρες σε εισαγγελικά και ανακριτικά γραφεία, όπου βρίσκονται ανοιχτές δικογραφίες για υποθέσεις σεξουαλικής κακοποίησης στο χώρο του θεάτρου και της τέχνης. Και μπορεί, οι πρώτες σελίδες του αποκαλυπτικού αυτού βιβλίου να αφορούν στον σκηνοθέτη και πρώην καλλιτεχνικό διευθυντή του Εθνικού Θεάτρου Δημήτρη Λιγνάδη, στις επόμενες όμως θα ξεδιπλωθούν οι καταγγελίες που στρέφονται κατά του Πέτρου Φιλιππίδη. Σύμφωνα με πληροφορίες, οι εισαγγελικές αρχές εστιάζουν, τώρα, σε αναφορές κατά του γνωστού ηθοποιού και θιασάρχη, ο οποίος καταγγέλλεται από γυναίκες συναδέλφους του για δυο απόπειρες βιασμού! Ημέρα με την ημέρα οι έρευνες της Δικαιοσύνης για το αποκαλούμενο και ως ελληνικό #Μetoo διευρύνονται και ουδείς μπορεί να προεξοφλήσει τον «επίλογο» της κάθε ανοιχτής δικογραφίας. Φάκελοι με καταγγελίες παραδίδονται στους εισαγγελείς από το Σωματείο Ελλήνων Ηθοποιών (ΣΕΗ), μάρτυρες καλούνται να επιβεβαιώσουν τα καταγγελλόμενα και εν εξελίξει έρευνες φτάνουν στην κορύφωσή τους με την άσκηση ποινικών διώξεων για το αδίκημα του βιασμού ή ακόμη και με την έκδοση εντάλματος σύλληψης, όπως συνέβη στην περίπτωση του Δ. Λιγνάδη. Εισαγγελείς και ανακριτές, ως οι πλέον θεσμικά αρμόδιοι, έχουν αναλάβει να αποφανθούν για την βασιμότητα όσων ζοφερών καταγγέλλονται τις τελευταίες εβδομάδες και ακολούθως να αποφασίσουν αν θα απαγγείλουν ή όχι κατηγορίες. Αυτή την στιγμή, στη Δικαιοσύνη βρίσκονται σε εξέλιξη έξι συνολικά έρευνες- τέσσερις προκαταρκτικές και δυο ανακριτικές - για τα καταγγελλόμενα περί σεξουαλικής κακοποίησης ή παρενόχλησης από ανθρώπους του θεάτρου και της ηθοποιίας. Ο Φιλιππίδης και οι καταγγελίες για δυο απόπειρες βιασμού Μετά την υπόθεση Λιγνάδη, η οποία πλέον βρίσκεται στα χέρια της 19ης τακτικής ανακρίτριας, η εισαγγελία εστιάζει στις καταγγελίες που έχει λάβει από το ΣΕΗ. Σύμφωνα με πληροφορίες, οι εισαγγελικές αρχές δίνουν προτεραιότητα σε τουλάχιστον δυο καταγγελίες κατά του Πέτρου Φιλιππίδη, για τις οποίες υπάρχει έδαφος προς έρευνα, αφού σε αυτές περιγράφονται κακουργήματα -δυο απόπειρες βιασμού- που δεν έχουν υποπέσει σε παραγραφή. Την έρευνα για τις καταγγελίες σε βάρος του δημοφιλούς ηθοποιού διενεργεί ο εισαγγελέας Πρωτοδικών Κων. Σπυρόπουλος.  Τις επόμενες ημέρες αναμένεται να ανοίξει και ο κύκλος της εξέτασης μαρτύρων. Ακολούθως θα κληθούν και οι παθούσες και τελευταίος ο ηθοποιός. Μετά την αποτίμηση των στοιχείων που θα συγκεντρωθούν, η εισαγγελία θα αποφανθεί για το αν θα προχωρήσει ή όχι στην άσκηση ποινικής δίωξης. Σε περίπτωση πάντως που απαγγελθούν κατηγορίες σε βάρος του Π. Φιλιππίδη η δικογραφία θα διαβιβαστεί σε ανακριτή ενώπιον του οποίου ο ηθοποιός θα κληθεί να απολογηθεί. Πρόκειται για το πιο κρίσιμο στάδιο της έρευνας, καθώς αμέσως μετά ανακριτής και εισαγγελέας αποφασίζουν για την περαιτέρω ποινική μεταχείριση του κατηγορούμενου, αν δηλαδή θα οδηγηθεί ή όχι στη φυλακή. Πάντως, όπως αναφέρουν καλά πληροφορημένες πηγές στα χέρια της εισαγγελίας βρίσκεται και μια ακόμη καταγγελία επίσης για απόπειρα βιασμού σε βάρος ενός ακόμη ηθοποιού. Και η καταγγελία αυτή εξετάζεται, προκειμένου να διαπιστωθεί η βασιμότητά της.Η διπλή έρευνα για Λιγνάδη και η ανάκριση για τον δεύτερο ηθοποιό  Σημαντικές έρευνες βρίσκονται, όμως, σε εξέλιξη και για τον Δημήτρη Λιγνάδη, ο οποίος βρίσκεται προσωρινά κρατούμενος στις φυλακές της Τρίπολης. Ο σκηνοθέτης κατηγορείται για το αδίκημα του βιασμού κατά συρροή και για αυτή την κατηγορία, συνελήφθη βάσει εντάλματος της 19ης τακτικής ανακριτρίας. Η προφυλάκιση Λιγνάδη αποφασίστηκε έπειτα από δυο μηνύσεις που κατατέθηκαν εναντίον του από δυο άνδρες. Οι μηνυτές καταγγέλλουν τον σκηνοθέτη για βιασμό τους, τον Αύγουστο του 2010 και τον Αύγουστο του 2015, αντιστοίχως. Η συγκεκριμένη δικογραφία βρίσκεται στα χέρια της ανακρίτριας, η οποία συνεχίζει την έρευνά της για τον πρώην διευθυντή του Εθνικού Θεάτρου. Πρόσφατα η ίδια διέταξε τη διενέργεια έρευνας στο σπίτι, το αυτοκίνητο και τη μοτοσυκλέτα του Δ. Λιγνάδη. Οι αρχές συνέλεξαν διάφορα στοιχεία με πλέον σημαντικά όσα προέρχονται από τον υπολογιστή και το κινητό τηλέφωνο του κατηγορούμενου. Τα ψηφιακά αυτά αρχεία βρίσκονται προς ανάλυση στη Διεύθυνση Εγκληματικών Ερευνών της ΕΛ.ΑΣ. και αναμένεται η παράδοση πορίσματος στην ανακρίτρια για τα ευρήματα που θα εντοπιστούν. Ωστόσο, ο «φάκελος Λιγνάδη» που έχει σχηματιστεί στη Δικαιοσύνη βάρυνε ακόμη περισσότερο την προηγούμενη εβδομάδα, καθώς μια νέα, τρίτη κατά σειρά, μήνυση, κατατέθηκε σε βάρος του και πάλι για το αδίκημα του βιασμού. Η τρίτη μήνυση έχει κατατεθεί από άνδρα που υποστηρίζει πως βιάστηκε το 2018 από τον σκηνοθέτη. Αυτό που έχει αξία να αναφερθεί είναι ότι και σε αυτή την μήνυση περιγράφεται ο ίδιος τρόπος δράσης. Ο καταγγέλλων αναφέρει πως ο Δ. Λιγνάδης τον προσέγγισε σε πλατεία του Μεταξουργείου, τον κάλεσε στο σπίτι του και αφού του πρόσφερε ναρκωτικά και αλκοόλ, τον βίασε.  Ακόμη, ο μηνυτής περιγράφει πως ο βιασμός του έλαβε χώρα ενώ ο ίδιος βρίσκονταν σε κατάσταση αναισθησίας. Όπως λέει, όταν πια συνήλθε αντιλήφθηκε ότι κακοποιήθηκε σεξουαλικά από τον κατηγορούμενο. Τότε ανάμεσά τους υπήρξε ένα σφοδρό λεκτικό επεισόδιο αλλά ο σκηνοθέτης, σύμφωνα πάντα με τον μηνυτή, τον απείλησε πως αν μιλήσει θα καλέσει την αστυνομία και θα τον καταγγείλει ως ληστή. Για τη μήνυση αυτή η οποία αξιολογείται ως σοβαρή από τις εισαγγελικές αρχές διενεργείται προανάκριση. Η νέα έρευνα, που μπορεί να οδηγήσει ακόμη και στην άσκηση συμπληρωματικής ποινικής δίωξης εναντίον του σκηνοθέτη, αναμένεται να ολοκληρωθεί άμεσα και εφόσον επιβεβαιωθούν τα καταγγελλόμενα ο φάκελος αυτός να διαβιβαστεί στην ανακρίτρια. Σε κάθε τόνο, πάντως, ο προφυλακισμένος σκηνοθέτης αρνείται τις κατηγορίες του βιασμού και μέσω του συνηγόρου του Αλέξη Κούγια κάνει λόγο για «στημένες» καταγγελίες εναντίον του από συγκεκριμένα δικηγορικά γραφεία, καθώς και για «ψευδο μηνύσεις». Έχει, δε, προαναγγείλει αγωγές και μηνύσεις σε βάρος των μηνυτών αλλά και νέα προσφυγή στον Άρειο Πάγο κατά των δικαστικών λειτουργών που χειρίστηκαν την υπόθεσή του. «Ο κ. Λιγνάδης ήταν και είναι κατηγορηματικός ότι ουδέποτε στη ζωή του έχει βιάσει είτε οιανδήποτε γυναίκα είτε οιονδήποτε άνδρα από αυτούς, με τους οποίους είχε ερωτικές σχέσεις», αναφέρει ο κ. Κούγιας σε μια από τις γραπτές δηλώσεις που εξέδωσε. Την ίδια ώρα, στα χέρια άλλου ανακριτή πέρασε και η δικογραφία που αφορά σε ηθοποιό ο οποίος έχει καταγγελθεί από τον Δ. Άνθη για βιασμό του. Πρόκειται για τον Ν. Στραβοπόδη σε βάρος του οποίου η εισαγγελία άσκησε ποινική δίωξη για το συγκεκριμένο αδίκημα που ο ηθοποιός όμως αρνείται κάνοντας λόγο για συναινετική σεξουαλική επαφή του με τον μηνυτή του.Οι προκαταρκτικές για ασυνόδευτα ανήλικα και Αρσάκεια σχολεία Εξίσου σημαντικές είναι, όμως, και οι εισαγγελικές έρευνες που «τρέχουν» αυτή την στιγμή και οι οποίες αφορούν σε δυο ιδιαίτερα κρίσιμα και λεπτά ζητήματα. Ειδικότερα, η πρώτη έρευνα που βρίσκεται σε εξέλιξη διατάχθηκε από την προϊσταμένη της εισαγγελίας Πρωτοδικών Αθηνών κ. Σωτηρία Παπαγεωργακοπούλου και έχει ως αντικείμενο να διαπιστώσει την βασιμότητα δημοσιευμάτων για ασυνόδευτα ανήλικα που φέρονται ότι παρακολουθούσαν θεατρικά μαθήματα που τους παρέδιδε ο Δ. Λιγνάδης. Για την υπόθεση αυτή κατέθεσε υπόμνημα στην εισαγγελία και η ειδική γραμματέας Προστασίας Ασυνόδευτων Ανηλίκων Ειρήνη Αγαπηδάκη, η οποία και ζήτησε να διερευνηθούν τυχόν έκνομες πράξεις της περιόδου 2017-2018 σε βάρος ασυνόδευτων ανηλίκων. Παράλληλα, σε εξέλιξη βρίσκεται και η προκαταρκτική εξέταση που ξεκίνησε με αντικείμενο τον έλεγχο των καταγγελιών 285 αποφοίτων των Αρσακείων Σχολείων περί σεξουαλικών και άλλων μορφών παρενοχλήσεων από εκπαιδευτικούς. Την έρευνα διενεργεί ο εισαγγελέας Γ. Νούλης.  Μάλιστα, για την υπόθεση αυτή είχε εκδώσει ανακοίνωση ο καθηγητής Γεώργιος Μπαμπινιώτης, ο οποίος ζήτησε να κληθούν ένας προς έναν οι 285 απόφοιτοι των Αρσακείων Σχολείων προκειμένου να συγκεκριμενοποιήσουν τις καταγγελίες τους. Ο ίδιος υπογράμμισε μάλιστα ότι «η Φιλεκπαιδευτική Εταιρεία θα παρακολουθεί στενά τη διαδικασία και θα συνδράμει το έργο των εισαγγελικών αρχών με οποιονδήποτε τρόπο της ζητηθεί». Τώρα, στο πλαίσιο της δεύτερης αυτής έρευνας ο εισαγγελέας, σύμφωνα με πληροφορίες, θα καλέσει για κατάθεση κάποιους από τους καταγγέλλοντες, καθώς είναι αδύνατον όλοι να βρεθούν στο εισαγγελικό γραφείο. Ωστόσο, και η έρευνα αυτή δεν μπορεί παρά να εστιάσει στον Δ. Λιγνάδη, καθώς υπάρχει κατάθεση μάρτυρα σύμφωνα με την οποία ο σκηνοθέτης διατηρούσε εξωσχολικές σχέσεις με παιδιά του Αρσάκειου. Από την πλευρά του ο κατηγορούμενος έχει αντικρούσει τη συγκεκριμένη μαρτυρική κατάθεση αναφέροντας πως οι γονείς και τα παιδιά του Αρσακείου καθ’ όλο το διάστημα που εργάστηκε εκεί, «είχαν και έχουν τεράστια εκτίμηση» στο πρόσωπό του. Ειδήσεις σήμεραΗΠΑ: Το Αρκάνσας επιβάλλει σχεδόν απόλυτη απαγόρευση της άμβλωσηςSurvivor: Οι τέσσερις υποψήφιοι προς αποχώρησηΝικαράγουα: Αλλεπάλληλες ισχυρές εκρήξεις στο ηφαίστειο Σαν Κριστόμπαλ-Δείτε βίντεοΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-10T07:14:00+02:00
https://www.protothema.gr/greece/article/1141894/metallaxi-delta-tzanakis-ton-augousto-sto-pithanotero-senario-4000-krousmata-imerisios-sto-heirotero-akoma-kai-6000/,"Τζανάκης: Τον Αύγουστο στο πιθανότερο σενάριο 4.000 κρούσματα ημερησίως, στο χειρότερο 6.000","<span>«Οι ανεμβολίαστοι θα κολλήσουν σχεδόν όλοι» σημείωσε ο καθηγητής, εκφράζοντας βεβαιότητα ότι&nbsp;«θα ξεπεράσουμε τα 3.000 κρούσματα περίπου στις 20 με 22 Ιουλίου»</span>","Τον Αύγουστο μπορεί να έχουμε 3.000 κρούσματα COVID ημερησίως στο πιο ευμενές σενάριο, 4.000 κρούσματα στο πιθανότερο, αλλά ακόμα και 6.000 στο χειρότερο σενάριο, προειδοποίησε ο καθηγητής Πνευμονολογίας Νίκος Τζανάκης παρουσιάζοντας σχετικό πίνακα. «Οι ανεμβολίαστοι θα κολλήσουν σχεδόν όλοι. Ένα παιδάκι που θα επιστρέψει σπίτι του από την κατασκήνωση είναι μαθηματικώς βέβαιο ότι θα κολλήσουν όλοι οι οικείοι του με τους οποίους θα έρθει σε επαφή έστω μερικά λεπτά αυτό το παιδάκι» προειδοποίησε ο Νίκος Τζανάκης, μιλώντας στον ΣΚΑΙ.. «To μπλε είναι τα κρούσματα και μάλιστα οι κινητοί μέσοι όροι τους για να είναι συγκρίσιμοι, η κόκκινη γραμμή το μοντέλο μας που τρέχουμε, βλέπετε ποσό καλά προσαρμόζεται στα κρούσματα η προσομοίωση έγινε χθες το βράδυ. Η (κάτω) διακεκομμένη γραμμή είναι μια πρόβλεψη που θα τη θεωρούσα παρά πολύ ευμενή αν συνέβαινε, που σημαίνει ότι θα ανέβουμε προς τον  Αύγουστο γύρω στα 3.000 κρούσματα σαν κινητός μέσος όρος. Τη θεωρώ ευμενή, υπό την προϋπόθεση ότι θα συνεχίσει ή θα αυξηθεί ο εμβολιαστικός ρυθμός και θα προσπαθήσουμε να πειθαρχήσουμε στα μέτρα. Αν τα τηρήσουμε, ενδεχομένως να υλοποιηθεί αυτό το ευμενές σενάριο» σημείωσε ο καθηγητής.«Η πιο σωστή ίσως πρόβλεψη, αυτό που τελικώς θα γίνει είναι η δεύτερη προς τα πάνω διακεκομμένη γραμμή, η οποία θα προσεγγίσει τα 4.000 κρούσματα σαν κινητός μέσος όρος προς τις αρχές Αυγούστου και βεβαίως θα ξεπεράσουμε τα 3.000 κρούσματα περίπου στις 20 με 22 Ιουλίου».  Παραπάνω, συνέχισε ο κ. Τζανάκης, βλέπετε επίσης μια διακεκομμένη γραμμή που θα συμβεί αν πέσει ο εμβολιαστικός ρυθμός περίπου 30% με 50% απ’ ό,τι είναι τώρα. Σηματοδοτείται μια περαιτέρω εκθετική αύξηση των κρουσμάτων που δεν ξέρουμε που θα πάει, η κορυφή της είναι ακόμα άδηλη, μπορεί να πάει στα 5.000 κρούσματα, μπορεί στα 4.500 μπορεί και στα 6.000 κρούσματα… «Επομένως πρέπει να σκεφτούμε πώς θα αυξήσουμε τον εμβολιαστικό ρυθμό και να περιέχουμε το ευμενές σενάριο».  Ειδήσεις σήμεραΜοντέλο… αεροδρομίου για τη μετάλλαξη Δέλτα: App, barcode και ηλεκτρονικό «face control» σε εστίαση και διασκέδασηΚατάρρευση πολυκατοικίας στη Φλόριντα: Αυξήθηκαν σε 79 τα θύματα, που ανασύρθηκαν από τα συντρίμμια#MeToo στην Τουρκία: Κύμα υποστήριξης στην ηθοποιό που βιάστηκε από τον πατέρα τηςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-07-10T08:49:00+03:00
https://www.protothema.gr/greece/article/1107147/patriarhis-alexandreias-o-spoudaios-rolos-tou-iroa-tis-epanastasis-theofilou-tou-patmiou/,Πατριάρχης Αλεξανδρείας: Ο σπουδαίος ρόλος του ήρωα της Επανάστασης Θεόφιλου του Πάτμιου,Η ομιλία του προκαθήμενου της Ορθόδοξης Εκκλησίας της Αφρικής για τα 200 χρόνια Ελευθερίας,"Για μία μεγάλη μορφή της Χριστιανοσύνης που έμελλε να παίξει έναν από τους σπουδαιότερους ρόλους στην Ελληνική Επανάσταση του 1821, αγωνιζόμενος σθεναρά για την ελευθερία του ελληνικού γένους, τον Πατριάρχη Αλεξανδρείας Θεόφιλο τον Πάτμιο, μίλησε συγκινημένος ο Προκαθήμενος της Ορθόδοξης Εκκλησίας της Αφρικής κ.κ. Θεόδωρος κατά την ακολουθία της Κυριακής της Ορθοδοξίας στον επιβλητικό ναό της ομογένειας του Ευαγγελισμού της Θεοτόκου Αλεξανδρείας, λίγα 24ωρα πριν συμπληρωθούν τα 200 χρόνια από την 25η Μαρτίου του 1821. Μιλώντας ενώπιον των προξενικών και παροικιακών αρχών, ο Πατριάρχης Αλεξανδρείας Θεόδωρος τόνισε χαρακτηριστικά ότι «αν κατά τον ιερό αγώνα του 1821, το σεπτό Οικουμενικό Πατριαρχείο έχει να δείξει έναν Πατριάρχη Γρηγόριο Ε΄, αν η Ελλάδα έχει να παρουσιάσει έναν Παλαιών Πατρών Γερμανό, το Πατριαρχείο Αλεξανδρείας έχει να παρουσιάσει τον Πατριάρχη Αλεξανδρείας Θεόφιλο τον Πάτμιο που κήρυξε Ορθοδοξία και Ελληνισμό». Παρουσία του Πατριαρχικού Επιτρόπου Αλεξανδρείας Μητροπολίτου Ναυκράτιδος κ. Νάρκισσου και του Επισκόπου Ταμιάθεως Γερμανού, ο Πατριάρχης Αλεξανδρείας Θεόδωρος αναφέρθηκε στα διακόσια χρόνια από την Ελληνική Επανάσταση του 1821.«Διακόσια χρόνια που ελπίζει μία Ελλάδα και μία Κύπρος, που υψώνουνε Σταυρό Ορθοδοξίας, που βαφτίζονται χιλιάδες παιδιά στην Αφρική! Διακόσια χρόνια τώρα που το λάβαρο της Ελευθερίας κυματίζει για να ζούνε οι λαοί της γης ελεύθεροι. Και εμείς, σαν Γένος των Ελλήνων, να ψάλομε και να σιγοτραγουδούμε «Χαίρε, Ω, Χαίρε Ελευθεριά», είπε χαρακτηριστικά ο Αλεξανδρινός Προκαθήμενος, τιμώντας τον Πατριάρχη Αλεξανδρείας της εποχής εκείνης του εθνικοαπελευθερωτικού αγώνα, τον Πατριάρχη Αλεξανδρείας Θεόφιλο τον Πάτμιο, που προσήλθε από άποψη εθνική και θρησκευτική αρωγός στην Επανάσταση του 1821 και ο οποίος, με τα λόγια, τις πράξεις και την αυτοθυσία του, αναδείχθηκε σ’ έναν εκ των μοχλών της Εθνεγερσίας. Είναι μάλιστα χαρακτηριστικό ότι ο Αλέξανδρος Υψηλάντης αποκάλεσε τον Θεόφιλο «κλέος των Πατριαρχών, δόξα του Γένους και στήριγμα της Ελλάδας», όπως καταγράφει στα ιστορικά του αρχεία το Πατριαρχείο Αλεξανδρείας.  Μάλιστα, κατά την ίδια ακολουθία ο Πατριάρχης Αλεξανδρείας κ. Θεόδωρος μίλησε για «τη μνήμη και την ευγνωμοσύνη στους Ευεργέτες της Ελληνικής Κοινότητας Αλεξανδρείας και όλης της παροικίας και όσων αγωνίστηκαν για την πατρίδα και κατέληξε: «Οι λαοί της γης ζούνε με την ιστορία τους. Και δεν πεθαίνουν! Γιατί γνωρίζουν να τραγουδάνε και να ψάλλουνε την ελευθερία τους». Όπως ακριβώς και το νέο της Ελληνικής Επανάστασης έγινε γνωστό στην Αλεξάνδρεια την 31η Μαρτίου 1821 από Μωραΐτη καραβοκύρη, ο οποίος έφθασε με φορτίο για λογαριασμό των Αδελφών Τοσίτσα από τη Μεθώνη και το ανήγγειλε στο σπίτι του Τοσίτσα. Και όπου στο ίδιο σπίτι, δώδεκα χρόνια αργότερα, το 1833, έγινε για πρώτη φορά η συγκινητική έπαρση της ελληνικής σημαίας, με τον ίδιο τον Μιχαήλ Τοσίτσα να διορίζεται ως ο πρώτος Γενικός Πρόξενος της Ελλάδας στην Αλεξάνδρεια. Πηγή: ΑΠΕ-ΜΠΕΕιδήσεις σήμεραMeToo και στη Σερβία: Η ηθοποιός Ντανιέλα Στάινφιλντ καταγγέλλει πρώην υπουργό για βιασμόΜαραντόνα: Ο Ντιέγκο Τζούνιορ πήρε την αργεντίνικη υπηκοότηταΚοντοζαμάνης προς ΣΥΡΙΖΑ: Ενθαρρύνετε τον κόσμο σε διαδηλώσεις μαζικής διασποράς του ιούΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-23T00:52:00+02:00
https://www.protothema.gr/greece/article/1159954/thessaloniki-to-programma-ton-kinitopoiiseon-to-savvato-sto-perithorio-tis-85is-deth/,Θεσσαλονίκη: Το «πρόγραμμα» των κινητοποιήσεων το Σάββατο στο περιθώριο της 85ης ΔΕΘ,Οι πορείες και συγκεντρώσεις ξεκινούν στις 9 το πρωί - Τελευταίο «ραντεβού» στις 6 το απόγευμα,"Σειρά κινητοποιήσεων από διάφορες οργανώσεις έχει προγραμματστεί για το Σάββατο, στο περιθώριο της 85ης Διεθνούς Έκθεσης Θεσσαλονίκης. Πιο συγκεκριμένα: -Στις 09:00 είναι προγραμματισμένη διαμαρτυρία στην είσοδο της ΔΕΘ, στην πλατεία ΧΑΝΘ από το Διοικητικό Συμβούλιο της Ένωσης Αστυνομικών Υπαλλήλων Θεσσαλονίκης  -Στις 10:30 μοτοπορεία με έναρξη από την συμβολή των οδών Εγνατία με Αγ. Σοφίας από την Επιτροπή Αγώνα Διανομέων. “Το απόγευμα συμμετέχουμε στη πορεία μαζί με όλους τους εργαζόμενους: Προσυγκέντρωση: 6μμ, Εγνατία με Αγ. Σοφίας”, σημειώνεται στο κάλεσμα. -Στις 17:00 στον Λευκό Πύργο κάλεσμα για διαμαρτυρία κατά του υποχρεωτικού εμβολιασμού -Στις 17:30 στο μνημείο Λαμπράκη από τον ΣΥΡΙΖΑ – Προοδευτική Συμμαχία με αφορμή την επίσκεψη του πρωθυπουργού στη Θεσσαλονίκη -Στις 18:00 είναι προγραμματισμένη συγκέντρωση διαμαρτυρίας στο Άγαλμα Βενιζέλου από ΕΔΟΘ και ΑΔΕΔΥ -Στις 18:00 στην Καμάρα από αντεξουσιαστές -Στις 18:00 μέλη του ΠΑΜΕ στην πλατεία ΧΑΝΘ -Στις 18:00 στη συμβολή των οδών Εγνατία με Αγ. Σοφίας από την ΟΚΔΕ.Ειδήσεις σήμερα:Εμβόλιο Pfizer: Διαθέσιμο και για παιδιά 5 -11 ετών από τον Οκτώβριο στη ΓερμανίαΣυνελήφθη το μοντέλο Έλενα Πολυχρονοπούλου με 7,8 κιλά κοκαΐνη!Αλλάζουν όλα στην πυροσβεστική, είπε ο Μητσοτάκης στη νέα ηγεσία του υπουργείου Πολιτικής ΠροστασίαςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-09-10T23:12:00+03:00
https://www.protothema.gr/greece/article/1141919/fidia-vgikan-sto-seriani-se-euxeinoupoli-magnisiasmesologgi-erpeto-xetrupose-apo-ti-lekani-toualetas-se-kabing/,"Φίδια... βγήκαν στο σεριάνι σε Ευξεινούπολη Μαγνησίας, Μεσολόγγι -  Ερπετό ξετρύπωσε από τη... λεκάνη τουαλέτας σε κάμπινγκ!",Φίδι ξετρύπωσε από τη λεκάνη τουαλέτας σε κάμπινγκ στην Ευξεινούπολη Μαγνησίας - Ένα φίδι έψαχνε... σκιά μέσα στο δικαστικό Μέγαρο της πόλης του Μεσολογγίου - Και για τα δύο περιστατικά κλήθηκε η Πυροσβεστική υπηρεσία,"Τα χρειάστηκε για τα καλά μια γυναίκα που παραθερίζει στο κάμπινγκ της Ευξεινούπολης στη Μαγνησία, όταν πήγε να κάνει την ανάγκη της σε μια χημική τουαλέτα και είδε να ξεπροβάλει από μέσα μια... οχιά, το απόγευμα της Πέμπτης. Τρομοκρατημένη, βγήκε αμέσως έξω και άρχισε να καλεί σε βοήθεια! Οι κατασκηνωτές έκλεισαν την τουαλέτα και κάλεσαν την Πυροσβεστική, με αποτέλεσμα να φτάσει ένα όχημα με δύο πυροσβέστες, οι οποίοι τσάκωσαν το ερπετό με μια απόχη και το μετέφεραν σε απομακρυσμένο σημείο, όπου το απελευθέρωσαν στο φυσικό του περιβάλλον. Προφανώς, το φίδι είχε τρυπώσει στην τουαλέτα αναζητώντας νερό, καθώς έχει την ικανότητα να αναρριχάται και να κολυμπάει.'Αλλο ένα περιστατικό στην Αιτωλοακαρνανία: Φίδι και στα δικαστήρια του Μεσολογγίου Η ιδιαίτερη αρχιτεκτονική στο κτίριο όπου στεγάζεται το δικαστικό Μέγαρο στο Μεσολόγγι, δεν επιτρέπει την τοποθέτηση κλιματιστικών στους εξωτερικούς τοίχους για να μην αλλοιώνεται η εικόνα του. Αυτό κάνει όσους εργάζονται σε αυτό και τους επισκέπτες να υποφέρουν από τη ζέστη, ενώ αναζητούν δροσιά ακόμη και τα ... ερπετά! Οι υπάλληλοι ενός γραφείου του δεύτερου ορόφου βρήκαν μπροστά στην πόρτα ένα μικρό φίδι, όταν πήγαν να πιάσουν δουλειά, με αποτέλεσμα να καλέσουν πανικόβλητοι την Πυροσβεστική που το παρέλαβε.Ειδήσεις σήμεραΜοντέλο… αεροδρομίου για τη μετάλλαξη Δέλτα: App, barcode και ηλεκτρονικό «face control» σε εστίαση και διασκέδασηΚατάρρευση πολυκατοικίας στη Φλόριντα: Αυξήθηκαν σε 79 τα θύματα, που ανασύρθηκαν από τα συντρίμμια#MeToo στην Τουρκία: Κύμα υποστήριξης στην ηθοποιό που βιάστηκε από τον πατέρα τηςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-07-10T10:11:00+03:00
https://www.protothema.gr/greece/article/1111429/petros-filippidis-i-epomeni-mera-kai-o-eisaggeleas/,Πέτρος Φιλιππίδης: Η επόμενη μέρα και ο εισαγγελέας,<span>Η ώρα που ο ηθοποιός-σκηνοθέτης θα κληθεί να καταθέσει ανωμοτί για τις κατηγορίες του βιασμού και της απόπειρας βιασμού δεν είναι μακριά και η ένταση ανεβαίνει</span>,"Ο εξαφανισμένος εδώ και μήνες από οποιαδήποτε δημόσια εμφάνιση Πέτρος Φιλιππίδης προετοιμάζεται πλέον για το κατώφλι του εισαγγελέα κατηγορούμενος για βιασμό σε μια περίπτωση και απόπειρα βιασμού σε άλλες δύο. Την ερχόμενη Παρασκευή ο δικηγόρος του αναμένεται να ζητήσει προθεσμία ώστε ο πελάτης του να μελετήσει τη δικογραφία και να προετοιμαστεί για την κατάθεσή του. Μια κατάθεση που αναμένεται με μεγάλο ενδιαφέρον σε λίγες εβδομάδες, ειδικά από τη στιγμή που επιλέξει να δώσει ο ίδιος το παρόν μαζί με τον δικηγόρο του ώστε να απολογηθεί για τις κατηγορίες κακουργηματικού χαρακτήρα που τον αφορούν.  Κάτι όμως που δύσκολα θα γίνει σύμφωνα με καλά ενημερωμένες πηγές της υπόθεσης, παρότι ο ίδιος το εξετάζει σαν ενδεχόμενο. Κι αυτό γιατί πιστεύει εν μέρει ότι, πηγαίνοντας να καταθέσει, θα δείξει ότι πιστεύει τόσο στην αθωότητά του, ώστε δεν υπάρχει λόγος να μην εμφανιστεί στην Ευελπίδων για να υπερασπιστεί τον εαυτό του. Μόνο που κάτι τέτοιο ελλοχεύει και ρίσκο, αφού η πρώτη του δημόσια εμφάνιση μετά τις καταγγελίες των τριών αρχικά και αυτές που ακολούθησαν, μπορεί να προκαλέσει ποικίλες αντιδράσεις σε έναν χώρο που βράζει και όχι μόνο. Κι αν στην περίπτωση της Βίκυς Σταμάτη έμεινε το «βλαχάρα» που φώναξε μια κυρία όταν την είδε στην Ευελπίδων, στη δική του μπορεί να ακουστούν πολλά περισσότερα μπροστά στις τηλεοπτικές κάμερες. Ο ίδιος πάντως είναι πεπεισμένος ότι θα καταφέρει να ανατρέψει τις κατηγορίες που του έχουν ασκηθεί από τον εισαγγελέα Κώστα Σπυρόπουλο. Αυτό διατείνεται σε φίλους και γνωστούς με τους οποίους επικοινωνεί τηλεφωνικά ο ηθοποιός και σκηνοθέτης που αποκαθηλώθηκε σε λίγα 24ωρα, χάνοντας δουλειές από την τηλεόραση και τη διαφήμιση. Μάλιστα, φέρεται να έχει λίστα με 54 μάρτυρες υπεράσπισης, την ίδια στιγμή που στον θεατρικό χώρο ακούγεται και συζητιέται ότι οι περισσότεροι από αυτούς δεν έχουν καν ενημερωθεί ότι θα τον υπερασπιστούν! Κάτι που είχε συμβεί στην υπόθεση του Δημήτρη Λιγνάδη, όταν ο Αλέξης Κούγιας έβαλε ως μάρτυρες υπεράσπισης του πελάτη του δύο ανθρώπους, τον Ιωάννη Παναγόπουλο και τον Αγησίλαο Μικελάτο, οι οποίοι όπως τόνισαν σε κοινή τους δήλωση, δεν ρωτήθηκαν και δεν ζητήθηκε η σύμφωνη γνώμη τους. Άνθρωποι του θεάτρου πάντως θεωρούν υπερβολικά μεγάλο τον αριθμό των μαρτύρων, ειδικά μετά τα όσα έχουν δει το φως της δημοσιότητας για τα πεπραγμένα του, την εποχή της παντοδυναμίας του. Μια εποχή που πέρασε ανεπιστρεπτί μετά τα αποκαλυπτήρια του αλήστου μνήμης «Λάκη του γλυκούλη», που μόνο γλυκούλης δεν ήταν.Η σύζυγος, ο εγκλεισμός και η έπαρση Σε ό,τι αφορά την κατάσταση που επικρατεί στον πολύ στενό οικογενειακό του κύκλο, τα δημοσιεύματα για διαζύγιο φαίνεται να μην ευσταθούν. Η σύζυγός του Ελπίδα παραμένει στο πλευρό του όπως έπραξε από την πρώτη στιγμή της θύελλας που «τσάκισε» το κοινωνικό και επαγγελματικό status του άντρα της. Σαφώς και δεν είναι εύκολα διαχειρίσιμη μια τέτοια κατάσταση λένε άνθρωποι που την ξέρουν, όμως προς το παρόν το ζευγάρι είναι μαζί στην κατοικία του Ψυχικού, από την οποία δεν βγαίνουν. Έτσι κι αλλιώς με δεδομένη την διαμορφωθείσα κατάσταση των τελευταίων μηνών, ακόμη και μια απλή βόλτα με έναν καφέ στο χέρι στο Ψυχικό μάλλον θα προκαλούσε καταστάσεις που μόνο ευχάριστες δεν θα είναι για τον ηθοποιό. Εκτός από την επαγγελματική πτώση συνετελέσθη και μια κοινωνική αποκαθήλωση στο πρόσωπό του, την οποία ήδη βιώνει στον στενό φιλικό και κοινωνικό του κύκλο. Βαθιά μέσα του ο Πέτρος Φιλιππίδης πίστευε ότι δεν θα του απαγγελθούν κακουργηματικές κατηγορίες και ότι η υπόθεση θα έμενε στις αρχικές καταγγελίες των Άννα Μαρία-Παπαχαραλάμπους, Λένα Δροσάκη και Πηνελόπης Αναστασοπούλου. Δεν υπολόγιζε ότι τα ανομολόγητα μυστικά που τον αφορούν και ήταν γνωστά για χρόνια στον θεατρικό χώρο, όχι μόνο για τον ίδιο αλλά και για άλλους διάσημους πρωταγωνιστές και σκηνοθέτες θα έβγαιναν στην δημοσιότητα. Ο ίδιος φέρεται, σύμφωνα με τα κακουργήματα που του προσάπτουν, να είναι πρωταγωνιστής συμπεριφορών που φέρεται να άνοιξαν βαθιές πληγές στις γυναίκες που τον κατηγόρησαν. Πληγές, από αυτές που δεν κλείνουν καθόλου εύκολα κι ας πέρασαν πολλά χρόνια από τότε που άνοιξαν, επειδή ο Πέτρος Φιλιππίδης πίστεψε ότι μπορούσε να κάνει ότι θέλει. Το πίστεψε επειδή ήταν πολύ επιτυχημένος και διάσημος, με ότι αυτό συνεπάγεται για τον ίδιο και τους ομοίους του στο θέατρο και την τηλεόραση. Ένιωθε παντοδύναμος και πανίσχυρος, δύο λέξεις εκ διαμέτρου αντίθετες με τις αδύναμος και ανίσχυρος οι οποίες κυριαρχούν στην ζωή του από την ημέρα που γκρεμίστηκε από τον θρόνο του, ο άνθρωπος που πίστευε ότι είναι ένας από τους σπουδαιότερους ηθοποιούς. Μάλιστα όταν ο Πέτρος Μπουσουλόπουλος που το 2016 ήταν καλεσμένος στο «Πρωινό μου» δεν τον ανέφερε στο Top 3 των ηθοποιών που προτιμά, πήρε τηλέφωνο την επόμενη μέρα και ακολούθησε ο εξής διάλογος με τον Γιώργο Λιάγκα:Γ.Λ.: Δεν υπάρχει κανείς που να μην σε έχει βάλει μέσα στο Top 3 των καλύτερων ηθοποιών. Π.Φ.: Χθες ο Μπουσουλόπουλος δεν με έβαλε.Γ.Λ.: Έβαλε τρεις πιτσιρικάδες όμως.Π.Φ.: Είναι πιτσιρικάς ο Βασίλης Χαραλαμπόπουλος; Δεν έχει ηλικία το θέατρο πείτε στον κύριο Μπουσουλόπουλο. Να είναι πιο προσεκτικός. Γιατί ο κύριος Μπουσουλόπουλος έχει παίξει με δύο από τους μεγαλύτερους Έλληνες ηθοποιούς. Με τον κύριο Μπέζο και με τον κύριο Φιλιππίδη.Ειδήσεις σήμερα: Αποζημίωση 5.000 ευρώ για τους εμπόρους σε Θεσσαλονίκη, Αχαΐα, Κοζάνη ζητούν τρεις περιφερειάρχεςΕρντογάν: Βλέπει «απειλή πραξικοπήματος» πίσω από επιστολή αποστράτων εναντίον τουΘεσσαλονίκη: Κορωνοπάρτι με 1.000 άτομα στο ΑΠΘ - Δείτε βίντεοΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-04-04T21:37:00+03:00
https://www.protothema.gr/greece/article/1122775/foroum-ton-delfon-bekatorou-na-stamatisoume-na-kallopizoume-to-provlima-to-sex-apaitei-sevasmo/,Φόρουμ των Δελφών - Μπεκατώρου: Να σταματήσουμε να καλλωπίζουμε το πρόβλημα - Το σεξ απαιτεί σεβασμό,"Χρειάζονται πολλά βήματα για να φτάσεις να βλέπεις τον εαυτό σου στον καθρέφτη χωρίς να σιχαίνεσαι, είπε η Ολυμπιαονίκης κατά την παρουσία της στο&nbsp;&nbsp;<span>6ο Οικονομικό Φόρουμ των Δελφών</span>","H Ολυμπιονίκης Σοφία Μπεκατώρου συνομίλησε με την Αφροδίτη Παναγιωτάκου, Διευθύντρια Πολιτισμού του Ιδρύματος Ωνάση, στο πλαίσιο του 6ου Οικονομικού Φόρουμ των Δελφών, το οποίο τελεί υπό την Αιγίδα της Α.Ε. της Προέδρου της Δημοκρατίας, Κατερίνας Σακελλαροπούλου.«Δεν πρόκειται για τη δική μου ιστορία, εγώ είμαι ένα θύμα. Το κάθε θύμα θέλει χρόνια για να επανέλθει. Το τραύμα δεν έχει χρόνο, από την παραδοχή έως την αντιμετώπιση κάνουμε δειλά, αργά βήματα. Είναι πολλά τα βήματα για να φτάσεις να βλέπεις τον εαυτό σου στον καθρέπτη χωρίς να τον σιχαίνεσαι», είπε η κα Μπεκατώρου. Συνέχισε, λέγοντας ότι «το κέρδος δεν είναι δικό μου, το κέρδος είναι για όλη την ελληνική κοινωνία, να μην ντρεπόμαστε να μιλήσουμε ανοικτά για τέτοια θέματα. Η κοινωνία μας παραμένει πατριαρχική, δεν έχουμε εναρμονιστεί με τις τάσεις της UNESCO. Η προηγούμενη γενιά δεν έβλεπε κάτι μεμπτό σε αυτό που συζητάμε, οι νέες γενιές ωστόσο πρέπει να γνωρίζουν ότι το σώμα τους είναι δικό τους, ότι είναι για αυτές αναφαίρετο δικαίωμα το ΟΧΙ, ότι το σεξ είναι απόλαυση και απαιτεί σεβασμό». Η κα. Παναγιωτάκου τόνισε ότι το ελληνικό κίνημα #metoo είναι κίνημα δικαίωσης, όχι πράξη εκδίκησης. Στα σχολεία μιλάμε για την ανατομία του σώματος, τις ασθένειες, την αναπαραγωγή, ακόμη δεν λέμε τα πράγματα με το όνομά τους.  Στη συνέχεια της συζήτησης η κα Μπεκατώρου ανέφερε «πρέπει να σταματήσουμε να καλλωπίζουμε το πρόβλημα, να αποσιωπούμε την αλήθεια, να εκφράζουμε με λέξεις αυτό που συμβαίνει. Θέλω να μιλήσω σε αυτούς που δεν με πιστεύουν. Εγώ είμαι αθλήτρια, δεν ζητάω τη δημοσιότητα. Ο πόνος ενός θύματος μένει ανεξίτηλος. Δούλεψα σκληρά για τους στόχους μου και όταν έγινε κατάχρηση εξουσίας ένιωσα το όνειρό μου να γκρεμίζεται. Δεν προκάλεσα με την συμπεριφορά μου, κανένα κέρδος για δημοσιότητα δεν είναι κίνητρο για να κατηγορήσεις έτσι κάποιον άλλον άνθρωπο. Σας ζητάω μέσα από την καρδιά μου να αναλογιστούμε όλοι αν υποφέρει κάποιος από το δικό μας περιβάλλον. Πρέπει τα παιδιά να μαθαίνουν τα όρια, να γίνεται σωστή διαπαιδαγώγηση, να έχουν σεβασμό που πηγάζει από τη γνώση. Μια ομάδα εργάζεται για τις αλλαγές που θα γίνουν στον ποινικό κώδικα και μία άλλη με εκπαιδευτικούς, για την σωστή διαπαιδαγώγηση στα σχολεία, όλοι μαζί έχουμε στόχο να σταματήσουμε την κακοποίηση. Αν εσείς, αν εμείς, όλοι, αντιμετωπίσουμε τα στερεότυπα της κακοποίησης τότε όλοι μπορούμε να κάνουμε μία μεγάλη αλλαγή. Νομίζω ότι υποτιμούμε τους άνδρες όταν ρωτάμε τι φορούσες. Σαν να είναι ζώα. Πρέπει να μπορέσουμε όλοι μαζί να συμπορευτούμε. Δεν είμαστε ζώα» είπε η κα Μπεκατώρου. «Το μπαμ στην κοινωνία έγινε για να ξυπνήσουμε», είπε η κα Παναγιωτάκου. «Δεν είναι θέμα μόρφωσης, είναι θέμα παιδείας, ενσυναίσθησης, Το σεξ δεν είναι πορνό, είναι απόλαυση, αλλά πρέπει να υπάρχει συγκατάθεση. Δεν θέλουμε ήρωες, θέλουμε ανθρώπους. Κι αν είναι να κάνουμε μία ηρωική πράξη, να κάνουμε κάτι για την παιδεία για να προστατεύσουμε τις επόμενες γενιές», συμπλήρωσε η κα. Μπεκατώρου.Ειδήσεις σήμερα: Κορωνοϊός: Έρχεται καθολικός εμβολιασμός και στα νησιά άνω των 10.000 κατοίκωνΌλα τα SOS για τα self test στον ιδιωτικό τομέα: Τι ισχύει ως τις 16 Μαΐου και πότε επιβάλλονται πρόστιμαΙνδία: Σε ιστορικό υψηλό ο μέσος όρος των κρουσμάτων ημερησίως την τελευταία εβδομάδαΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-05-11T14:39:00+03:00
https://www.protothema.gr/greece/article/1107237/kolonos-sunelifthisan-16hronos-kai-18hronos-gia-apopeira-ebrismou/,Κολωνός: Συνελήφθησαν 16χρονος και 18χρονος για απόπειρα εμπρησμού,"Οι δυο νεαροί π<span>ροσπάθησαν να βάλουν φωτιά σε ένα φορτηγό, αφού πρώτα έσπασαν με πέτρα το παράθυρο</span>","Ένας 16χρονος και ένας 18χρονος συνελήφθησαν, τις πρωινές ώρες προχθές, μετά από καταδίωξη από αστυνομικούς της ομάδας ΔΙΑΣ στον Κολωνό, λίγα λεπτά μετά από απόπειρα εμπρησμού ΔΧ φορτηγού στην περιοχή του Κολωνού. Όπως έγινε γνωστό από την αστυνομία, οι δύο συλληφθέντες, μαζί με ακόμη έναν συνεργό τους που κατάφερε να διαφύγει της σύλληψης, έσπασαν με πέτρα το παράθυρο της πόρτας του οδηγού του φορτηγού, έριξαν βενζίνη στα καθίσματα με ένα πλαστικό δοχείο που είχαν μαζί τους και ετοιμάζονταν να βάλουν φωτιά αλλά δεν πρόλαβαν γιατί στο σημείο έσπευσαν αστυνομικοί μετά από τηλεφώνημα στην Άμεση Δράση. Οι νεαροί τράπηκαν σε φυγή, αλλά σε απόσταση περίπου 150 μέτρων οι αστυνομικοί συνέλαβαν τον 16χρονο και τον 18χρονο, ενώ ο τρίτος διέφυγε.  Σύμφωνα με τη δικογραφία που σχηματίστηκε σε βάρος τους από την Υποδιεύθυνση Κρατικής Ασφάλειας της Ασφάλειας Αττικής, οι συλληφθέντες κατηγορούνται για απόπειρα εμπρησμού, κατασκευή και κατοχή εκρηκτικών υλών και φθορά ξένης ιδιοκτησίας κατά συναυτουργία. Επιπρόσθετα, ο 16χρονος κατηγορείται για παράβαση του νόμου περί ρύθμισης θεμάτων που αφορούν όπλα, πυρομαχικά, εκρηκτικές ύλες και εκρηκτικούς μηχανισμούς. Στην κατοχή του βρέθηκαν και κατασχέθηκαν αναδιπλούμενος σουγιάς μήκους 15 εκατοστών και αναπτήρας. Οι συλληφθέντες οδηγήθηκαν στους αρμόδιους εισαγγελείς.Πηγή: ΑΠΕ-ΜΠΕΕιδήσεις σήμεραΟργή για την άγρια επίθεση σκύλου σε φώκια στον Τάμεση - Προσοχή, σκληρές εικόνεςΣάλος στη Σουηδία: Κορυφαίος νομικός της χώρας και σύμμαχος του #MeToo κατηγορείται για βιασμόΣχέδιο «Ελευθερία»: Το 1,5 εκατ. εμβολιασμούς φτάνει σήμερα η χώρα μαςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-23T10:10:00+02:00
https://www.protothema.gr/greece/article/1106847/kinima-allagis-kabania-kata-tis-vias-etoimazei-i-neolaia-tou-kommatos/,Κίνημα Αλλαγής: Καμπάνια κατά της βίας ετοιμάζει η νεολαία του κόμματος,"Κεντρικό σύνθημα το «πονάω ρε» - Αφορά κάθε έκφραση βίας, από την αστυνομική έως την σεξουαλική και την ενδοοικογενειακή","Ενημερωτική καμπάνια ετοιμάζει η άτυπη νεολαία του Κινήματος Αλλαγής. Η «Νέα Γενιά» σε ανακοίνωση της τονίζει πως η καμπάνια στοχεύει στην ενημέρωση των πολιτών και ειδικότερα των νεότερων ηλικιών για τα περιστατικά βίας, που παρατηρείται όπως λένε το τελευταίο διάστημα σε χώρους αναψυχής, εργασίας και εκπαίδευσης. Κεντρικό σύνθημα της καμπάνιας αναδεικνύεται το σλόγκαν «Πονάω ρε», η φράση δηλαδή που αναφώνησε ο νεαρός πολίτης στην Νέα Σμύρνη τη στιγμή που δέχθηκε την απρόκλητη βία του αστυνομικού οργάνου.Η καμπάνια εστιάζει σε τέσσερις μορφές βίας: στην αστυνομική, στην βία που δέχονται οι γυναίκες, οι φοιτητές των Πανεπιστημίων αλλά και στη βία που υφίστανται οι νέοι και οι νέες που καθημερινά χάνουν ή απειλούνται να χάσουν την εργασία τους, όπως σημειώνεται στην ανακοίνωση.Ολόκληρη η ανακοίνωση της Νέας Γενιάς του Κινήματος Αλλαγής:«ΠΟΝΑΩ ΡΕ!Με μήνυμα κατά της βίας που παρατηρείται ιδιαίτερα το τελευταίο διάστημα σε χώρους αναψυχής, εργασίας και εκπαίδευσης ξεκινάει σήμερα στις 20:00 η ψηφιακή καμπάνια του Δικτύου Νέας Γενιάς Κινήματος Αλλαγής. Κεντρικό σύνθημα της καμπάνιας αναδεικνύεται το σλόγκαν ""Πονάω ρε"" η φράση που αναφώνησε ο νεαρός πολίτης στην Νέα Σμύρνη τη στιγμή που δέχθηκε την απρόκλητη βία του αστυνομικού οργάνου. Και μαζί του πονέσαμε και εμείς.Η καμπάνια εστιάζει σε τέσσερις μορφές βίας: στην αστυνομική, στην βία που δέχονται οι γυναίκες, οι φοιτητές των Πανεπιστημίων αλλά και στη βία που υφίστανται οι νέοι και οι νέες που καθημερινά χάνουν ή απειλούνται να χάσουν την εργασία τους.Η αστυνομική αυθαιρεσία στη χώρα έχει ξεπεράσει κάθε προηγούμενο, αλλά μόνο τυχαία δεν μπορεί να θεωρηθεί η συγκυρία. Η Ελλάδα κατατάσσεται δεύτερη μεταξύ των κρατών της Ευρωπαϊκής Ένωσης σε αναλογία πολιτών και αστυνομικών, σύμφωνα με στοιχεία της Eurostat και η ελληνική Κυβέρνηση επιλέγει συνειδητά εν μέσω πανδημίας να προσλαμβάνει ειδικούς φρουρούς ικανοποιώντας το συντηρητικό της ακροατήριο. Την ίδια στιγμή στη χώρα οι καταγγελίες για περιστατικά αστυνομικής αυθαιρεσίας φαίνεται να αυξάνονται κατά 75% συγκριτικά με προηγούμενα έτη.Η ελληνική Κυβέρνηση επενδύει στα παραπάνω παραβλέποντας το γεγονός πως 1 στους 3 νέους-νέες βρίσκεται χωρίς εργασία, οι μαθητείες και οι πρακτικές που λειτουργούν ως τρόπος εισόδου στο επαγγελματικό πεδίο αμείβονται πενιχρά, ενώ ήδη εδώ και αρκετό διάστημα έχουν παγώσει και το πλαίσιο της τηλεργασίας είναι εντελώς ασαφές επιφέροντας νέα προβλήματα στην εργασιακή καθημερινότητα. Όσον αφορά τα Πανεπιστήμια, η συζήτηση γύρω από αυτά περιστρέφεται ανεπαρκώς γύρω από τα ζητήματα φύλαξης, παραβλέποντας την ελλιπή χρηματοδότηση τους και το γεγονός πως εδώ και ένα χρόνο παραμένουν κλειστά χωρίς καμία αναφορά σε ένα πλάνο επανόδου!Λαμβάνοντας ως αφορμή τα περιστατικά της επικαιρότητας, το ελληνικό κίνημα #metoo καθώς και στοιχεία της Ελληνικής Ιατροδικαστικής Εταιρείας, άλλη μία μορφή βίας που πονάει την ελληνική κοινωνία είναι η βία κατά των γυναικών. Το φαινόμενο κρίνεται ιδιαίτερα σοβαρό με το 24% των γυναικών να έχουν υποστεί σωματική βία, το 6% να έχει υποστεί σεξουαλική και από τα περίπου 5.000 περιστατικά βιασμών ετησίως στην Ελλάδα να ακολουθούν τη νομική οδό μόλις 150. Οι μορφές βίας κατά των γυναικών δεν περιορίζονται σαφώς μόνο στα προαναφερόμενα και εκδηλώνονται ως ενδοοικογενειακή, σεξουαλική, συναισθηματική και οικονομική βία.Αποτελεί χρέος μας σαν νέα γενιά να αντισταθούμε, να μην ανεχτούμε και μην επιτρέψουμε καμία μορφή βίας. Πολλαπλασιάζουμε το μήνυμα μας υπενθυμίζοντας την ανάγκη κανένας - καμία - κανένα να μην πονέσει ξανά. Μαζί με τα θύματα πονάμε και εμείς».Ειδήσεις σήμερα: 200 χρόνια από το '21: Τι θα δούμε την Πέμπτη - Ποιοι έρχονται για τον εορτασμόΚορωνοϊός: Εφημερίες «πολέμου» στα νοσοκομεία - 940 εισαγωγές μέσα σε 48 ώρες!Δάγκωμα κόμπρας: Πρόβλημα στον πνεύμονα εμφάνισε ο 30χρονος - Τι φοβούνται οι γιατροίΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-22T09:46:12+02:00
https://www.protothema.gr/greece/article/1135905/thessaloniki-kataggelies-oti-kathigitis-apoplanouse-anilikes-mathitries-sto-kratiko-odeio/,Θεσσαλονίκη: Καταγγελίες ότι καθηγητής αποπλανούσε ανήλικες μαθήτριες στο Κρατικό Ωδείο,"Η μία από τις κοπέλες είναι ακόμη ανήλικη - Ο δάσκαλος συνεχίζει να διδάσκει - «Έκανα πέντε χρόνια ψυχοθεραπείας», λέει η καταγγέλλουσα - Δείτε βίντεο","Για αποπλάνηση και σύναψη ερωτικών σχέσεων επί δώδεκα χρόνια, καταγγέλλουν τέσσερις κοπέλες 13 έως 15 ετών έναν καθηγητή πιάνου στο Κρατικό Ωδείο Θεσσαλονίκης. Μάλιστα, σύμφωνα με την καταγγελία, μία από τις κοπέλες που αποπλανήθηκε είναι ακόμα ανήλικη.«Ήμουν 15 όταν συνέβη το περιστατικό κατά τη διάρκεια της φοίτησης μου στο κρατικό Ωδείο Θεσσαλονίκης. Με φλέρταρε έντονα, με πολιορκούσε. Κατάφερε να συνάψει σχέση μαζί μου. Όλο αυτό διήρκεσε ένα χρόνο. Και έληξε η σχέση γιατί μου ζητούσε επίμονα να ολοκληρώσουμε τις σχέσεις μας. Εγώ δεν ενέδωσα ποτέ ούτε υπέκυψα σε ερωτικές απαιτήσεις. Έκανα πέντε χρόνια ψυχοθεραπείας και με αφορμή το κίνημα #metoo βρήκα το θάρρος για να μιλήσω και να προστατέψω και τις άλλες κοπέλες» τονίζει η κοπέλα, η οποία με δυσκολία συγκρατεί τους λυγμούς της. Σύμφωνα με την ίδια, όταν πρότεινε στον καθηγητή να χωρίσουν, εκείνος την έβρισε και της δημιούργησε πολύ μεγάλη ένταση. Στη συνέχεια η κοπέλα αναγκάστηκε να σταματήσει τα μαθήματα στο ωδείο.		Glomex Player(40599w16ki4e70hs, v-cc9wejkjg95t-sf)	 «Μολονότι τέθηκε υπόψη της διοίκησης του Ωδείου η υπόθεση από τον Μάρτιο, υπάρχει μια διαδικασία έρευνας – διερεύνησης πολύ ad hoc. Όχι ΕΔΕ ή πειθαρχική διαδικασία. Επιδιώκουν να λήξει η σύμβασή του και να γίνει η επαναπρόσληψή του» εκτίμησε ο δικηγόρος ενός των θυμάτων, Κωνσταντίνος Μορτόπουλος. Υπογραμμίζεται ότι ακόμα και σήμερα ο καθηγητής διδάσκει στο ωδείο.Ειδήσεις σήμερα:Πανελλαδικές 2021: Με Ιστορία, Φυσική και Οικονομία πέφτει η «αυλαία» για τους υποψηφίους των ΓΕΛΠροθεσμίες για πληρωμές και προγράμματα ανέργων - Όσα πρέπει να ξέρετεΤηλεοπτικές μεταγραφές: Ποιοι μένουν, ποιοι φεύγουν, ποιοι έρχονταιΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-06-22T09:45:00+03:00
https://www.protothema.gr/greece/article/1113448/elliniko-metoo-akoma-enas-ithopoios-sto-katofli-tou-eisaggelea-os-upoptos-gia-viasmo/,Ελληνικό #metoo: Ακόμα ένας ηθοποιός στο «κατώφλι» του εισαγγελέα ως ύποπτος για βιασμό,Μια ακόμη σοβαρή υπόθεση καταγγελλόμενου βιασμού στο χώρο του θεάτρου ερευνούν οι εισαγγελικές αρχές - Σύμφωνα με την καταγγελία το αδίκημα έγινε το 2020,"Στο επίκεντρο έρευνας βρίσκεται γνωστός ηθοποιός, ο οποίος ελέγχεται για το αδίκημα του βιασμού, το οποίο, σύμφωνα με την καταγγελία που έχει γίνει σε βάρος του, τέλεσε το 2020. Μάλιστα, η έρευνα βρίσκεται κατά τις ίδιες πληροφορίες, ένα βήμα πριν ολοκληρωθεί και είναι πολύ πιθανό το ενδεχόμενο ο ελεγχόμενος ηθοποιός να κληθεί ως ύποπτος για βιασμό. Η συγκεκριμένη υπόθεση είχε μπει στο «μικροσκόπιο» της εισαγγελίας εδώ και αρκετό διάστημα και η έρευνα «έτρεχε» παράλληλα με τις άλλες έρευνες που ξεκίνησαν μετά τις αποκαλύψεις και τις καταγγελίες που έγιναν στο πλαίσιο του αποκαλούμενου και ως ελληνικού #metoo. Την ίδια ώρα, η έρευνα που διενεργεί η εισαγγελία για ένα άλλο ηθοποιό, τον Πέτρο Φιλιππίδη, βρίσκεται ένα βήμα πριν ολοκληρωθεί καθώς το μόνο που απομένει είναι ο δημοφιλής κωμικός να δώσει στον εισαγγελέα τις ανωμοτί εξηγήσεις του για τρία συνολικά αδικήματα, σε βαθμό κακουργήματος και συγκεκριμένα για δυο απόπειρες βιασμού και έναν βιασμό.Το αρχικό ραντεβού του Πέτρου Φιλιππίδη με τον εισαγγελέα ήταν για χθες, πλην όμως ο ηθοποιός ζήτησε και έλαβε, όπως έχει το δικαίωμα προθεσμία, δυο εβδομάδων. Μάλιστα ο ίδιος δεν προσήλθε χθες στην εισαγγελία αλλά ο δικηγόρος του, ο οποίος και έλαβε αντίγραφα του φακέλου της δικογραφίας. Αυτό το διάστημα των δυο εβδομάδων ο γνωστός ηθοποιός θα μελετήσει τη δικογραφία ώστε να αναπτύξει τις δικούς του υπερασπιστικούς ισχυρισμούς.  Τον Πέτρο Φιλιππίδη έχουν καταγγείλει τρεις γυναίκες συνάδελφοί του με καταθέσεις τους στον εισαγγελέα. Στη δικογραφία που έχει σχηματιστεί μάλιστα υπάρχουν και καταθέσεις μαρτύρων που επιβεβαιώνουν μέρος των καταγγελλομένων σε βάρος του ηθοποιού. Το αδίκημα του βιασμού για το οποίο ο ηθοποιός κλήθηκε από τον εισαγγελέα έλαβε χώρα σύμφωνα με τα όσα φέρεται να έχει καταθέσει η παθούσα στον εισαγγελέα το 2008. Η γυναίκα είχε επισκεφθεί τον ηθοποιό στο θέατρο προκειμένου να συζητήσουν για δουλειά και τότε εκείνος της επιτέθηκε σύμφωνα με την καταγγελία της και την κακοποίησε σεξουαλικά. Σε ό,τι αφορά, στις απόπειρες βιασμού, η μια καταγγελία φέρεται να έχει κατατεθεί από γυναίκα, η οποία το 2010 αναζητούσε εργασία και ο ηθοποιός της υποσχέθηκε ρόλο στη θεατρική παράσταση που ανέβαζε. Σύμφωνα με την καταγγέλλουσα, ο ηθοποιός την είχε καλέσει στο καμαρίνι του, της επιτέθηκε σεξουαλικά χωρίς η ίδια να μπορεί να φύγει καθώς η πόρτα ήταν κλειδωμένη! Εντέλει, όπως φέρεται να αναφέρει η παθούσα, ο ηθοποιός τής άνοιξε την πόρτα, αφού πρώτα την απείλησε πως θα την καταστρέψει. Στη περίπτωση της δεύτερης, καταγγελλόμενης υπόθεσης απόπειρας βιασμού, η παθούσα φέρεται να έχει καταθέσει στις εισαγγελικές αρχές πως τον Αύγουστο του 2014, είχε συναντηθεί με τον Πέτρο Φιλιππίδη στο πλαίσιο επαγγελματικού ραντεβού. Η γυναίκα, μπήκε στο αυτοκίνητο του ηθοποιού και εκείνος την οδήγησε με το αμάξι σε αδιέξοδο δρομάκι στο Παλαιό Ψυχικό. Εκεί, όπως έχει αναφέρει, ο συνάδελφός της αποπειράθηκε να τη βιάσει, αφού πρώτα πάτησε το κεντρικό κλείδωμα του αυτοκινήτου του. Εν τέλει η παθούσα κατάφερε να ξεφύγει σε κατάσταση σοκ. Να σημειωθεί τέλος ότι στην εισαγγελία έχουν διαβιβαστεί και νέοι φάκελοι με καταγγελίες από το Σωματείο Ελλήνων Ηθοποιών (ΣΕΗ), οι οποίοι και αξιολογούνται.Ειδήσεις σήμερα:Πρίγκιπας Φίλιππος: Ερωτεύτηκε την «Λίλιμπετ», στήριξε όσο κανείς την ΕλισάβετΓιώργος Καραϊβάζ: Σοκ και δέος από την εν ψυχρώ δολοφονία του δημοσιογράφουΜητσοτάκης: Να πείσουμε τους ηλικιωμένους να κάνουν το εμβόλιοΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-04-10T11:12:21+03:00
https://www.protothema.gr/greece/article/1105673/stoiheia-sok-gia-to-2020-suglonizoun-oi-marturies-100-anilikon-gia-viasmous/,Στοιχεία σοκ για το 2020: Συγκλονίζουν οι μαρτυρίες 100 ανηλίκων για βιασμούς,"Κάθε τρεις μέρες και μία δικογραφία για βιασμό ή αποπλάνηση ανηλίκου&nbsp;- Ανάμεσα στα θύματα, παιδιά μικρότερα των 8 ετών - «Οταν ήρθα σε αυτή την υπηρεσία, δεν πίστευα ότι θα πονέσω&nbsp;τόσο πολύ», λέει στο «ΘΕΜΑ» ο προϊστάμενος της Υποδιεύθυνσης Προστασίας Ανηλίκων Κωνσταντίνος Σχισμένος","Τα πολύχρωμα παιδικά σκίτσα στον τοίχο της φωτεινής αίθουσας με τα παιχνίδια και τους ζωηρούς πίνακες ζωγραφικής παραπέμπουν σε σχολείο. Ωστόσο, στον 8ο όροφο της ΓΑΔΑ, που πρόσφατα ανακαινίστηκε, στεγάζεται η πιο ευαίσθητη και παράλληλα σκληρή υπηρεσία της Αστυνομίας, η Υποδιεύθυνση Προστασίας Ανηλίκων. Εκεί όπου καθημερινά παιδιά ηλικίας από 4 ετών μέχρι την ενηλικίωσή τους ξεδιπλώνουν τις σκηνές φρίκης και πόνου που βίωσαν ακόμα και από τους δικούς τους ανθρώπους. Τα στοιχεία μιλούν από μόνα τους και λένε πολλά… Σχεδόν καθημερινές καταγγελίες, μία δικογραφία κάθε σχεδόν τρεις ημέρες μόνο στην Αττική για βιασμό και αποπλάνηση ανηλίκου, ενώ το τελευταίο διάστημα ήρθαν να προστεθούν και οι αυτοκτονίες. Είναι χαρακτηριστικό ότι μέσα σε δύο εβδομάδες δύο έφηβοι 15 ετών σε Μεταξουργείο και Κερατσίνι έβαλαν τέλος στη ζωή τους κάτω από αδιευκρίνιστες συνθήκες.  «Οταν ήρθα σε αυτή την υπηρεσία, δεν πίστευα ότι θα πονέσω τόσο πολύ…», λέει στο «ΘΕΜΑ» ο προϊστάμενος της Υποδιεύθυνσης Προστασίας Ανηλίκων Κωνσταντίνος Σχισμένος. Και όταν αυτή την εξομολόγηση την κάνει ένας αξιωματικός που πέρασε πολλά χρόνια στην Ασφάλεια, κυνηγώντας στην Ελλάδα και σε όλη την Ευρώπη δολοφόνους, εμπόρους ναρκωτικών και σκληρούς κακοποιούς, τότε τα λόγια αποκτούν ιδιαίτερη βαρύτητα.  «Προΐσταμαι στην Υποδιεύθυνση Προστασίας Ανηλίκων ενάμιση χρόνο. Από τη διαδρομή που έχω κάνει στις διάφορες υπηρεσίες θεωρώ ότι είναι το πιο ευαίσθητο αντικείμενο και θέλει ιδιαίτερη προσέγγιση. Αυτή την ευαισθησία την έχει δείξει και η πολιτική και η φυσική ηγεσία. Για να γίνω πιο συγκεκριμένος, είμαστε πάντα σε ανοιχτή γραμμή με το Μέγαρο Μαξίμου, όπου υπάρχει γραφείο το οποίο ασχολείται με τα ανήλικα παιδιά, με το οποίο έχουμε συνεχή επαφή και θεωρώ ότι είναι μια εποικοδομητική συνεργασία. Σε ό,τι έχει να κάνει με τους πολιτικούς μας προϊσταμένους, έχουν γίνει αρκετές συσκέψεις όπου συμμετείχαν αρκετοί φορείς, η εισαγγελέας Ανηλίκων, αξιωματικοί από το Ηλεκτρονικό Εγκλημα, προκειμένου να αλλάξει η νομοθεσία και για τα ανήλικα θύματα και για τα παραβατικά παιδιά. Η Πολιτεία δίνει ιδιαίτερη βαρύτητα σε αυτό το κομμάτι που αφορά στους ανηλίκους, καθώς πρώτη φορά έχει δημιουργηθεί ένα γραφείο που να είναι τόσο κοντά στον πρωθυπουργό», αναφέρει.  Η αλήθεια είναι ότι σε αυτό το συγκεκριμένο διάστημα η υπηρεσία αναβαθμίστηκε. Eφυγε από τα γκρίζα ντουβάρια του 3ου ορόφου και ανέβηκε στα ανακαινισμένα γραφεία του 8ου. Απέκτησε ειδική αίθουσα, όπου δίνουν κατάθεση τα παιδιά σε ένα ιδιαίτερα ζεστό και φιλικό περιβάλλον, μόνο με την παρουσία παιδοψυχολόγου. H κατάθεση βιντεοσκοπείται και αποστέλλεται σε USB stick στον εισαγγελέα Ανηλίκων έτσι ώστε το παιδί να μη χρειαστεί ποτέ ξανά να ζήσει αυτές τις εφιαλτικές στιγμές. Και όταν η πόρτα είναι κλειστή και το μεγάλο κόκκινο φωτάκι με την ένδειξη «On air» είναι αναμμένο, σημαίνει ότι στον ειδικό χώρο μια ακόμη θλιβερή ιστορία ξεδιπλώνεται.                    Κωνσταντίνος Σχισμένος Προϊστάμενος της Υποδιεύθυνσης Προστασίας Ανηλίκων  «Αυτό που πονάει περισσότερο είναι όταν βλέπουμε ότι αυτά τα παιδιά τραυματίζονται από πολύ κοντινά πρόσωπα. Πρόσωπα τα οποία έχουν εμπιστευτεί γονείς. Πρόσωπα των οποίων ο βαθμός συγγένειας είναι πολύ κοντινός και μιλάμε για ηλικίες πολύ μικρές. Παιδιά-θύματα των 10 ετών. Τα παιδιά τραυματίζονται και όλα όσα έζησαν τα ακολουθούν»                 Ανοίγουν τα στόματα Τις τελευταίες εβδομάδες η επικαιρότητα κατακλύζεται από φρικτές υποθέσεις ασέλγειας και βιασμών με θύματα μικρά παιδιά. Από την ιστορία Λιγνάδη και άλλων καλλιτεχνών μέχρι αυτή του τραυματιοφορέα στο Νοσοκομείο Παίδων «Αγία Σοφία». Τα στατιστικά στοιχεία δείχνουν ότι μέσα στο 2020 σχηματίστηκαν δικογραφίες για 31 περιπτώσεις βιασμών μόνο στην Αττική. Ανάμεσα στα θύματα υπήρξαν και παιδιά μικρότερα των 8 ετών. Εξήντα εννέα επιπλέον περιπτώσεις γι’ αυτό που λέμε σε γενικές γραμμές αποπλάνηση ανηλίκων. - Παρατηρείτε αύξηση στα σκληρά συμβάντα; Υπάρχουν κάποια ποιοτικά χαρακτηριστικά πού κάνουν τη διαφορά;Αυτά πάντα συνέβαιναν. Απλά δύσκολα άνοιγαν τα στόματα. Πλέον και επικοινωνώντας προς τα έξω αυτή την υπηρεσία με τα έμπειρα στελέχη που διαθέτει, μπαίνοντας εδώ ο γονέας νιώθει ασφάλεια ότι το παιδί του είναι σε σίγουρα χέρια και θα προστατευτεί. Το ζητούμενο του κάθε γονέα είναι να μην τραυματιστεί το παιδί του περισσότερο. Κι αυτό εδώ προστατεύεται και πλέον χειριζόμαστε πολύ περισσότερα περιστατικά.- Το μεγάλο κεφάλαιο που άνοιξε το ελληνικό #metoo θεωρείτε ότι είναι μια καλή αρχή για να ανοίξουν και τα στόματα σε υποθέσεις που αφορούν σε κακοποιήσεις ανήλικων παιδιών; Μετά από αυτό, όντως έχουμε μια κινητικότητα στις καταγγελίες.- Ολες οι καταγγελίες καταλήγουν σε δικογραφίες;Καταρχάς ό,τι έχει να κάνει με ανήλικο θύμα αξιολογείται ως σοβαρό. Από εκεί και πέρα ιεραρχούνται τα περιστατικά στα οποία έχουμε δράστη είτε σε αυτόφωρη διαδικασία, είτε δράστη ο οποίος να είναι κοντά στο παιδί. Δηλαδή να είναι στην ίδια οικία, με αποτέλεσμα να πρέπει να γίνουν γρήγορες ενέργειες για να προστατευτεί το παιδί.- Υπάρχουν περιπτώσεις ενηλίκων που χρησιμοποιούν τα παιδιά στο πλαίσιο σκληρών αντιπαραθέσεων για λόγους αντεκδίκησης;Τα περισσότερα περιστατικά που έρχονται στην υπηρεσία έχουν να κάνουν με την ενδοοικογενειακή κατάσταση. Δηλαδή με ζευγάρια τα οποία είναι διαζευγμένα και δυστυχώς χρησιμοποιούν τα παιδιά. Και αυτό είναι λυπηρό. Το ότι ένας γονέας στρέφει το παιδί του εναντίον του άλλου προκειμένου κάποιοι ακόμα και να καταλήγουν στη φυλακή. Χρησιμοποιούν το παιδί για τους δικούς τους λόγους. Εχουμε πάρα πολλά τέτοια περιστατικά. - Την πορεία των δραστών την παρακολουθείτε; Αυτό που θα ήθελα να επισημάνω είναι ότι με την εισαγγελέα Ανηλίκων υπάρχει τέλεια συνεργασία, αμοιβαία εμπιστοσύνη και όποια δικογραφία φεύγει από εδώ καταλήγει σε προφυλάκιση.- Από τις υποθέσεις που έχετε χειριστεί υπάρχουν κάποιες που σας έχουν συγκλονίσει; Οταν ήρθα σε αυτή την υπηρεσία δεν πίστευα ότι θα πονέσω τόσο πολύ. Ειλικρινά. Ως άνθρωποι κλεινόμαστε. Ορθώνουμε τοίχους και δίνουμε το βάρος στο επαγγελματικό μας κομμάτι. Και κοιτάμε όλα αυτά να τα διαγράφουμε από το μυαλό μας. Αποφεύγουμε να επαναλάβουμε τη σκέψη μας και να ανακαλέσουμε όλα όσα είδαμε και ακούσαμε. Να επαναλάβουμε και να μπούμε στη διαδικασία να αναφέρουμε αυτά τα περιστατικά. Γιατί έχουμε πάρα πολλά. Και αυτό που πονάει περισσότερο είναι όταν βλέπουμε ότι αυτά τα παιδιά τραυματίζονται από πολύ κοντινά πρόσωπα. Πρόσωπα τα οποία έχουν εμπιστευτεί γονείς. Πρόσωπα των οποίων ο βαθμός συγγένειας είναι πολύ κοντινός και μιλάμε για ηλικίες πολύ μικρές. Παιδιά-θύματα των 10 ετών. Τα παιδιά τραυματίζονται και όλα όσα έζησαν τα ακολουθούν.             Η ειδική αίθουσα όπου δίνουν κατάθεση τα παιδιά σε ένα ιδιαίτερα ζεστό και φιλικό περιβάλλον, μόνο με την παρουσία παιδοψυχολόγου. Το σκηνικό βιντεοσκοπείται και στέλνεται με USB stick στον εισαγγελέα Ανηλίκων έτσι ώστε το παιδί να μη χρειαστεί ποτέ ξανά να ζήσει αυτές τις εφιαλτικές στιγμές        Οι παιδοψυχολόγοι της Ασφάλειας Βασικά γρανάζια στη συγκεκριμένη υπηρεσία είναι οι ειδικά εκπαιδευμένοι επιστήμονες. Οπως αναφέρει ο κ. Σχισμένος, «έχουμε δύο αξιωματικούς-παιδοψυχολόγους που βοηθούν πολύ την υπηρεσία. Και όχι μόνο τη συγκεκριμένη. Οι συνάδελφοι αυτοί, οτιδήποτε και να γίνει, σε οποιαδήποτε γειτονιά της Αττικής, θα φύγουν και θα πάνε να αντιμετωπίσουν το περιστατικό. Είναι μια ακόμη καινοτομία της Υποδιεύθυνσης. Λειτουργούν σαν ομάδες ταχείας επέμβασης. Είτε σε δομή, είτε σε Τ.Α., φεύγουν και πηγαίνουν εκεί. Γιατί είναι κάποια περιστατικά που δεν μπορεί να έρθει το παιδί εδώ επειδή αυτό ίσως το τραυματίσει περισσότερο. Η Αστυνομία είναι έτσι διαμορφωμένη για να αντιμετωπίζει οποιοδήποτε αδίκημα. Ετσι και αυτή η υπηρεσία είναι διαμορφωμένη προκειμένου να προστατεύσει το ανήλικο θύμα που έρχεται εδώ μέσα. Και θεωρώ ότι την υπηρεσία την εμπιστεύονται πλέον».  Οπως αναφέρουν ο κ. Σχισμένος και η παιδοψυχολόγος Κωνσταντίνα Κωστάκου, «καλούμαστε είτε από Συλλόγους Γονέων και Κηδεμόνων, είτε από τους ίδιους τους διευθυντές των σχολείων, για να ενημερώσουμε για το έργο της υπηρεσίας αλλά και τη σεξουαλική κακοποίηση, την αναγνώριση τυχόν σημαδιών αλλά και για το πώς θα διαχειριστούν μια πληροφορία που μπορεί ως γονείς να λάβουν από το παιδί τους. Γιατί και η πρώτη πληροφορία που θα πάρουν και η πρώτη αντίδρασή τους είναι πολύ σπουδαίες και γι’ αυτό που θα ακολουθήσει μετά και σε σχέση με την Αστυνομία. Να γνωρίζουν πού μπορεί να απευθυνθούν, ποιοι είμαστε εμείς και να μη φοβούνται. Και επίσης μιλάμε στα παιδιά. Επιλέγουμε συνήθως μεγαλύτερα παιδιά Ε’ Δημοτικού και ΣΤ’ Δημοτικού ή έστω από την Δ’ τάξη, για να μπορούμε να είμαστε λίγο πιο περιγραφικοί, να αναφέρουμε περιστατικά και να δημιουργούμε εικόνες για να είναι και πιο κατανοητό εκείνο που περιγράφουμε. Δεν μιλάμε μόνο για το κομμάτι το σεξουαλικό. Οι προσεγγίσεις περιλαμβάνουν μια ομπρέλα αυτοπροστασίας όπου μιλάμε για το Διαδίκτυο, το κομμάτι των αρπαγών και τέλος το κομμάτι το σεξουαλικό ως διαπαιδαγώγηση και εκεί τίθεται και το κομμάτι της επικινδυνότητας σε σχέση με τη σεξουαλική κακοποίηση».Η ειδική αίθουσα και τα εγχειρίδια Η κουβέντα στρέφεται στην ειδική αίθουσα που ξεκίνησε να λειτουργεί πριν από μερικούς μήνες στα πρότυπα των ξένων υπηρεσιών. «Ειδική αίθουσα στην Αμερική έχει δημιουργηθεί από το 1999. Είναι ένας ειδικός χώρος στον όποιο η κατάθεση του θύματος βιντεοσκοπείται. Στην Ευρώπη υπάρχει από το 2003, εδώ υπάρχει νόμος από το 2017 και τελικά φέτος με τη στήριξη του διοικητή μας, υποστρατήγου Πέτρου Τζεφέρη, μπορέσαμε και υλοποιήσαμε αυτό τον στόχο. Είναι μια καινοτομία. Ενας ειδικός χώρος στον οποίο το ανήλικο έρχεται και αντιλαμβάνεται ότι δεν μπαίνει σε μια αστυνομική υπηρεσία, αλλά σε έναν φιλόξενο χώρο που το αγκαλιάζει. Οι ειδικοί παιδοψυχολόγοι-αξιωματικοί που έρχονται σε επαφή με το παιδί κάθονται και συζητούν μαζί του διάφορα θέματα προκειμένου να αισθανθεί οικειότητα. Στη συνέχεια περνάει στο δεύτερο δωμάτιο στο οποίο κάθονται με τον παιδοψυχολόγο, ενώ ανακριτικός υπάλληλος παρακολουθεί από ειδικό μόνιτορ και ξεκινά την καταγραφή. Η κατάθεση του θύματος βιντεοσκοπείται και το υλικό αποθηκεύεται σε ειδικό στικ και πηγαίνει με το διαβιβαστικό στην εισαγγελέα Ανηλίκων, όπου οι δικαστικές αρχές έχουν πλέον την πλήρη εικόνα του θύματος βλέποντας και τη γλώσσα του σώματός του. Είναι πολύ σημαντικό το ότι με τον τρόπο αυτό της καταγραφής δεν υπάρχει επανάληψη της τραυματικής διαδικασίας για το παιδί. Προστατεύει το θύμα από την επανάληψη, του να ξαναζήσει το τραύμα σε μια δικαστική αίθουσα», εξηγεί ο κ. Σχισμένος και στη συνέχεια αναφέρεται στα ειδικά εγχειρίδια της Υποδιεύθυνσης Προστασίας Ανηλίκων που προορίζονται για όλα τα Τμήματα Ασφαλείας της Αθήνας, έτσι ώστε οι αστυνομικοί να γνωρίζουν πώς να διαχειρίζονται ευαίσθητες υποθέσεις με θύματα μικρά παιδιά. «Από τις συζητήσεις που κάναμε με τη φυσική και την πολιτική ηγεσία στο υπουργείο μας, έχουμε καταλήξει να υπάρχει στο συρτάρι κάθε αξιωματικού υπηρεσίας ένα εγχειρίδιο-οδηγός που να κατευθύνει τις κινήσεις των αστυνομικών όταν καλούνται να διαχειριστούν αδικήματα με θύματα μικρά παιδιά.Οτιδήποτε ακουμπά το ανήλικο παιδί να μπορούν να το προσεγγίσουν και να δώσουν λύσεις. Γιατί αυτό είναι ένα κομμάτι που διαπιστώσαμε ότι πονάει. Το αστυνομικό προσωπικό των Τμημάτων δεν είναι εξειδικευμένο πάνω σε αυτό το αντικείμενο που, όπως σας είπα, είναι ένα ιδιαίτερο. Είναι ένα εγχειρίδιο που βοηθά τους αστυνομικούς σε πρώτη φάση, στη διαχείριση των υποθέσεων, όμως η γραμμή που έχει δοθεί είναι για οποιαδήποτε υπόθεση αφορά σε ανήλικο να ενημερώνεται η Υποδιεύθυνση Προστασίας Ανηλίκων για να έχουμε μια σφαιρική εικόνα στον Νομό Αττικής και να αντιμετωπίζεται το περιστατικό είτε συμβουλευτικά από εμάς, είτε να έρχεται σε εμάς. Πολύ εύκολα πλέον περιστατικά των Τμημάτων, τα χειριζόμαστε εμείς ως Υποδιεύθυνση».Ειδήσεις σήμερα: Το μορατόριουμ, η σφοδρή σύγκρουση και ο καυγάς Γεωργιάδη με Αλέξη και Δημήτρη ΤσίπραΑπαγόρευση κυκλοφορίας όλο το 24ωρο στη Λέρο - Έρχονται μέτρα για Μύκονο και ΚαστοριάΤο ορόσημο της 30ετίας στις αγορές ομολόγων κατέκτησε ξανά η ΕλλάδαΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-18T10:41:00+02:00
https://www.protothema.gr/greece/article/1138885/eleutheros-o-bil-kosbi-eihe-katadikastei-gia-sexoualikes-epitheseis/,Αποφυλακίζεται ο Μπιλ Κόσμπι - Είχε καταδικαστεί για σεξουαλικές επιθέσεις,Στον κωμικό ηθοποιό είχε επιβληθεί ποινή φυλάκισης έως 10 έτη - Πάνω από 50 γυναίκες τον είχαν κατηγορήσει για σεξουαλικές επιθέσεις - Δικαστής τον είχε χαρακτηρίσει «σεξουαλικό αρπακτικό» -&nbsp;Ο ηθοποιός που για πολλούς αποτέλεσε την πιο χαρακτηριστική φιγούρα «μπαμπά» σε ολόκληρη την αμερικανική τηλεόραση&nbsp;είχε χαρακτηριστεί μετά τις αποκαλύψεις «βίαιος σεξουαλικός εγκληματίας»,"Δικαστική απόφαση που φέρνει την ανατροπή ελήφθη από τη Δικαιοσύνη για τον 83χρονο Μπιλ Κόσμπι που τελικά αφήνεται ελεύθερος. Στην αναίρεση της καταδικής του ηθοποιού, ο οποίος κατηγορήθηκε για δεκάδες σεξουαλικές επιθέσεις, προχώρησε το Ανώτατο Δικαστήριο της Πενσυλβάνια.  Η απόφαση ακύρωσης της ποινής ελήφθη αφότου βρέθηκε συμφωνία με προηγούμενο εισαγγελέα. Πολλοί ήταν εκείνοι που εξέφραζαν την πεποίθηση ότι ο 83χρονος θα πέθαινε στη φυλακή, όμως το Ανώτατο Δικαστήριο αποφάνθηκε ότι οι μαρτυρίες πέντε γυναικών στην επαναληπτική δίκη ήταν αλλοιωμένες.   Ο ηθοποιός κατηγορήθηκε για πρώτη φορά το 2015, όμως η πρώτη δίκη οδηγήθηκε σε κακοδικία, καθώς μόνο ένας είχε, τότε, τη δυνατότητα να καταθέσει.  Δεν είναι σαφές, ακόμη, εάν οι εισαγγελείς σκοπεύεουν να επιδιώξουν και τρίτη καταδίκη. Ο Κόσμπι εξέτισε τα δύο χρόνια της ποινής του σε φυλακή κοντά στη Φιλαδέλφεια. Ήταν ο πρώτος διάσημος ηθοποιός που κατηγορήθηκε για σεξουαλικές επιθέσεις στην εποχή του κινήματος του MeΤoo. Είχε ορκιστεί να υπηρετήσει και τα δέκα χρόνια της ποινής του αντί να εκφράσει τη μετάνοιά του μπροστά στην ομογενή, πρώην διοικητικό του πανεπιστημίου Temple, Άντρεα Κονστάντ, για την υπόθεση βιασμού σε βάρος της το 2004. Κατηγορήθηκε ότι έδωσε χάπια στο θύμα του και την κακοποίησε ενώ ήταν αναίσθητη. Ο δικαστής της Πενσιλβάνια Στιβεν Ο' Νιλ είχε χαρακτηρίσει, μάλιστα, τον Μπιλ Κόσμπι «σεξουαλικό αρπακτικό», κάτι που θεωρήθηκε «προάγγελος» της καταδίκης του κωμικού. Περισσότερες από 50 γυναίκες είχαν κατηγορήσει τον Κόσμπι για σεξουαλικές κακοποιήσεις που χρονολογούνται πριν από δεκαετίες, όμως οι περισσότερες κατηγορίες ήταν πολύ παλιές για να ασκηθεί δίωξη. Ο ηθοποιός που για πολλούς αποτέλεσε την πιο χαρακτηριστική φιγούρα «μπαμπά» σε ολόκληρη την αμερικανική τηλεόραση είχε χαρακτηριστεί μετά τις αποκαλύψεις «βίαιος σεξουαλικός εγκληματίας». «Hey, Hey, Hey ... Είναι ο μπαμπάς της Αμερικής ... Ξέρω ότι είναι αργά, αλλά σε όλους τους πατεράδες ... Είναι τιμή να μας αποκαλούν πατέρα, οπότε ας κάνουμε σήμερα έναν ανανεωμένο όρκο για την εκπλήρωση του σκοπού μας - την ενίσχυση των οικογενειών και των κοινοτήτων μας», είχε αναφέρει ο Κόσμπι σε μήνυμά του μέσα από τη φυλακή. Εντύπωση είχε προκαλέσει το γεγονός ότι προτού ακούσει από τα χείλη του δικαστή την ποινή του, έκανε αστεία και χασκογελούσε με τους συνεργάτες του. Λίγες ώρες μετά την καταδίκη του, τα αμερικανικά ΜΜΕ σχολίαζαν την αψυχολόγητη αντίδρασή του ενώ βρισκόταν στην δικαστική αίθουσα και περίμενε να ακούσει την δικαστική απόφαση.  Εκτός από τους χρήστες του Twitter που είχαν σπεύσει να σχολιάσουν την προκλητική του συμπεριφορά στο δικαστήριο, υπήρξαν και ειδικοί που επιχείρησαν να αποκωδικοποιήσουν τη γλώσσα του σώματός του. Στο Twitter, πολλοί χρήστες έκαναν λόγο για έναν θλιβερό άνθρωπο, ωστόσο, η Αμερικανίδα επικοινωνιολόγος με ειδίκευση στη γλώσσα του σώματος, Σούζαν Κόνστανταιν υποστήριξε ότι η εικόνα του έδειχνε πόσο βαθιά είναι η πτώση του.Ειδήσεις σήμεραΑξιολόγηση εκπαιδευτικών, «πολλαπλό» βιβλίο και ίδρυση πρότυπων ΕΠΑΛ - Τι αλλάζει από τη νέα σχολική χρονιάΚρήτη: Με drones οι έρευνες για την 29χρονη Γαλλίδα στα ΧανιάΟ σωματοφύλακας του Νταν Μπιλζέριαν για τον ξυλοδαρμό του στη Μύκονο: «Θα μπορούσαν να με έχουν σκοτώσει, τραγικό που τους άφησαν ελεύθερους»Ακολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-06-30T20:11:00+03:00
https://www.protothema.gr/greece/article/1130282/ekpa-foititries-ton-mme-kataggelloun-kathigiti-gia-sexoualiki-parenohlisi-i-upothesi-einai-sto-peitharhiko/,ΕΚΠΑ: Φοιτήτριες των ΜΜΕ καταγγέλλουν καθηγητή για σεξουαλική παρενόχληση,ΕΚΠΑ: «Η υπόθεση είναι στο Πειθαρχικό» τόνισαν οι Μαρία Γεωργακοπούλου και Ιωάννα Καρδούλια - «Υπάρχουν καταγγελίες για μέχρι και πριν δέκα χρόνια»,"Την απομάκρυνση καθηγητή του Τμήματος Επικοινωνίας και Μέσων Μαζικής Ενημέρωσης του ΕΚΠΑ, ζητά ο Φοιτητικός Σύλλογος της Σχολής, λόγω σωρείας καταγγελιών για σεξουαλική παρενόχληση, αλλά και παραβατική και σεξιστική συμπεριφορά από μέρους του εν λόγω καθηγητή.  Σύμφωνα με τις καταγγελίες που έχουν συγκεντρωθεί, ο καθηγητής παρενοχλούσε σεξουαλικά τις φοιτήτριες και τους έκανε ανήθικες προτάσεις για να ενδώσουν, προκειμένου να περάσουν τα μαθήματά τους.  Στην εκπομπή του Γιώργου Παπαδάκη, μίλησαν το πρωί η Μαρία Γεωργακοπούλου, απόφοιτη και η Ιωάννα Καρδούλια, φοιτήτρια του Τμήματος, περιγράφοντας την υπόθεση, αλλά και το τι ζητά οι Φοιτητικός Σύλλογος.«Η υπόθεση δεν είναι τόσο απλή. Πρόκειται για καθηγητή του Τμήματος, ο οποίος ζητούσε από φοιτήτριες να τις βγάλει φωτογραφία και κάποιες φορές με ακατάλληλο περιεχόμενο, δηλαδή γυμνές. Ωστόσο, οι καταγγελίες που έχουν φτάσει στα χέρια της ΕΔΕ, δεν αφορούν μόνο σεξουαλικές παρενοχλήσεις», αναφέρει αρχικά η κ. Γεωργακοπούλου και εξηγεί ότι ορισμένες καταγγελίες αφορούν ακόμα και «αντιδεοντολογική συμπεριφορά, τόσο απέναντι σε φοιτητές -περιπτώσεις bullying- όσο και απέναντι σε καθηγητές», ενώ όπως υπογράμμισε «η υπόθεση βρίσκεται ήδη στο Πειθαρχικό».   Σε ερώτηση για το πόσο καιρό συμβαίνουν αυτά τα περιστατικά, η απόφοιτη του Τμήματος, σημείωσε ότι «από όσο μπορούμε να γνωρίζουμε, υπάρχουν καταγγελίες που αυτά που περιγράφουν έγιναν μέχρι και πριν δέκα χρόνια», ενώ, όπως είπε, «η ΕΔΕ ξεκίνησε τα τελευταία δύο χρόνια, που υπήρξαν και οι έγγραφες καταγγελίες».  Σύμφωνα με την κ. Καρδούλια, «στο πλαίσιο εργασίας έχει σχολιάσει ακόμα και το μπούστο φοιτήτριας», ενώ όπως τόνισε «το να δώσει φοιτήτρια φωτογραφία τέτοιου περιεχομένου ήταν προαπαιτούμενο για να περάσει το μάθημα», με την κ. Γεωργακοπούλου να συμπληρώνει ότι «στο πλαίσιο άσκησης ζήτησε από φοιτήτριες τέτοιες φωτογραφίες».  Οι φοιτήτριες, τέλος, έκλεισαν λέγοντας «ένα μεγάλο μπράβο σε όλες τις φοιτήτριες που κατήγγειλαν τέτοια περιστατικά και σε όσους κατήγγειλαν περιστατικά bullying και σεξουαλικής παρενόχλησης, αλλά και σε όσους -φοιτητές και καθηγητές- που δεν φοβήθηκαν ούτε στιγμή». 		Glomex Player(40599w16ki4e70hs, v-cbtrrr94my1d-se)	Παρέμβαση φοιτητών και φοιτητριών στο γραφείο του  Μάλιστα, την Τρίτη φοιτητές και φοιτήτριες, πραγματοποίησαν παρέμβαση στο γραφείο του εν λόγω καθηγητή, γράφοντας αντισεξιστικά μηνύματα και κολλώντας τρικάκια στην πόρτα του. Ειδήσεις σήμερα: «Γολγοθάς» πληρωμών: Θα πληρώνουμε έναν με δυο φόρους -κάθε μήνα- μέχρι το τέλος του 2022Ισραήλ: Τέλος εποχής για τον Νετανιάχου - Αναλαμβάνει ο ακροδεξιός ΜπένετΑκίνητα: Αλλάζουν οι αντικειμενικές από 1ης Ιανουαρίου - Πού θα εκτιναχθούν οι τιμέςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-06-03T10:43:00+03:00
https://www.protothema.gr/greece/article/1102937/neo-tzak-pot-stin-klirosi-tou-tzoker-deite-tous-arithmous/,Νέο τζακ ποτ στην κλήρωση του Τζόκερ - Δείτε τους αριθμούς,Δείτε τα αποτελέσματα της διαλογής,"Νέο τζακ ποτ σημειώθηκε στην αποψινή κλήρωση του Τζόκερ.  Οι τυχεροί αριθμοί είναι: 10, 21, 25, 31, 44 και τζόκερ το 11. Στην δεύτερη κατηγορία βρέθηκε μια επιτυχία που κερδίζει 58.142 ευρώ. Ειδήσεις σήμερα Κορωνοϊός: «Έκρηξη» με 3.215 νέα κρούσματα - Τα 1.572 στην Αττική Νέα Σμύρνη: Απίστευτος συνωστισμός στη συγκέντρωση Ελληνικό #metoo: Πιθανή έρευνα κατά Λιγνάδη και για πορνογραφία ανηλίκων - Νέα «πυρά» κατά της ανακρίτριας από τον Κούγια Ακολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-09T22:31:00+02:00
https://www.protothema.gr/greece/article/1116852/ki-allos-ithopoios-ston-eisaggelea-gia-viasmo/,Κι άλλος ηθοποιός στον εισαγγελέα για βιασμό,Ελληνικό MeToo: Λήγει και η προθεσμία του Φιλιππίδη για ανωμοτί κατάθεση για έναν βιασμό και δύο απόπειρες βιασμού - Δεν αποκλείεται να ξεκινήσει άμεσα νέα προκαταρκτική έρευνα μετά από τέταρτη καταγγελία για τον Δημήτρη Λιγνάδη,"Νέο κεφάλαιο στις έρευνες της Δικαιοσύνης για το ελληνικό #MeToo ανοίγει αυτή την εβδομάδα, καθώς ένας ακόμη ηθοποιός με συμμετοχές σε τηλεοπτικές σειρές και θεατρικές παραστάσεις θα κληθεί από τις εισαγγελικές αρχές να δώσει εξηγήσεις ως ύποπτος για το αδίκημα του βιασμού. Σύμφωνα με πληροφορίες, η κλήτευση του ηθοποιού με την ιδιότητα του υπόπτου αναμένεται να γίνει εντός της εβδομάδας. Ωστόσο, ο ίδιος έχει το δικαίωμα να ζητήσει και να λάβει προθεσμία για να προετοιμάσει τις εξηγήσεις του.  Ο χρόνος για την κλήτευση του συγκεκριμένου ηθοποιού ενώπιον της Δικαιοσύνης άρχισε να μετρά αντίστροφα μετά την κατάθεση νεαρής γυναίκας στον εισαγγελέα. Η καταγγέλλουσα, η οποία δεν έχει καμία σχέση με τον χώρο του θεάτρου και της ηθοποιίας, περιέγραψε -σύμφωνα με πληροφορίες- στην κατάθεσή της πράξεις σεξουαλικής κακοποίησής της, οι οποίες σε νομικό επίπεδο στοιχειοθετούν το αδίκημα του βιασμού. Η καταγγελία Σύμφωνα με τις ίδιες πληροφορίες, η νεαρή γυναίκα κατέθεσε πως μετά τη γνωριμία της με τον ηθοποιό τον επισκέφθηκε σπίτι του. Εκεί όμως αυτός προέβη σε ασελγείς πράξεις σε βάρος της χωρίς τη θέλησή της. Το περιστατικό έλαβε χώρα το 2020 και ως εκ τούτου δεν τίθεται θέμα παραγραφής του καταγγελλόμενου αδικήματος.   Αξίζει δε να σημειωθεί ότι η συγκεκριμένη καταγγελία είχε γίνει αρχικά ενώπιον του Σωματείου Ελλήνων Ηθοποιών (ΣΕΗ) και κατόπιν ο σχετικός φάκελος διαβιβάστηκε μαζί με άλλους στις εισαγγελικές αρχές, οι οποίες και κάλεσαν την παθούσα να επιβεβαιώσει όσα αρχικά είχε περιγράψει, όπως και έγινε. Πάντως, όταν η Εισαγγελία λάβει γνώση και των εξηγήσεων που θα δώσει ο ηθοποιός, τότε θα αποφασίσει αν θα ασκήσει ποινική δίωξη εναντίον του ή θα θέσει την υπόθεση στο αρχείο. Την ίδια ώρα, ένας ακόμη «βαρύτερος» φάκελος που έχει απασχολήσει τις τελευταίες εβδομάδες την Εισαγγελία αναμένεται να έρθει ξανά στο προσκήνιο αυτή την εβδομάδα. Πρόκειται για τη δικογραφία που έχει σχηματιστεί σε βάρος του Πέτρου Φιλιππίδη και στην οποία εμπεριέχονται τρεις καταγγελίες εναντίον του: για έναν βιασμό και δύο απόπειρες βιασμού. Από την Εισαγγελία έχει ήδη σταλεί κλήση για ανωμοτί κατάθεση στον δημοφιλή ηθοποιό, πλην όμως εκείνος έχει ζητήσει και έχει λάβει προθεσμία ώστε να ετοιμάσει τις δικές του εξηγήσεις σε σχέση με τα όσα του καταλογίζονται. Η προθεσμία αυτή λήγει εντός της εβδομάδας που αρχίζει από αύριο, οπότε ο ηθοποιός είτε θα πρέπει να εμφανιστεί στον εισαγγελέα είτε να ζητήσει νέα προθεσμία. Σε κάθε περίπτωση, ο Πέτρος Φιλιππίδης μπορεί να αποφύγει την αυτοπρόσωπη παρουσία ενώπιον του εισαγγελικού λειτουργού, καταθέτοντας διά του δικηγόρου του γραπτό υπόμνημα παροχής εξηγήσεων. Μέχρι στιγμής, πάντως, παραμένει άγνωστη η υπερασπιστική γραμμή που θα ακολουθήσει ο ηθοποιός, αν και οι πληροφορίες αναφέρουν ότι θα αρνηθεί τα όσα οι τρεις συνάδελφοί του τού έχουν καταλογίσει.  Τα αδικήματα που έχουν περιγράψει οι παθούσες στον εισαγγελέα, ήτοι δύο απόπειρες βιασμού και έναν βιασμό, φέρονται να έχουν τελεστεί τα έτη 2008, 2010 και 2014. Είναι μάλιστα αξιοσημείωτο ότι και οι τρεις καταγγελίες κατά του ηθοποιού έχουν έναν κοινό παρονομαστή: οι συναντήσεις μεταξύ του καταγγελλόμενου και των γυναικών γίνονταν για λόγους επαγγελματικούς, αλλά, σύμφωνα με τις παθούσες, έπαιρναν διαφορετική τροπή και κατέληγαν στην άσκηση σεξουαλικής βίας εναντίον τους.  Μάλιστα ο δημοφιλής κωμικός πέρα από τις καταγγελίες των τριών γυναικών, όταν περάσει την πόρτα του εισαγγελικού γραφείου, θα πρέπει να αντικρούσει και μαρτυρικές καταθέσεις που περιλαμβάνονται στη δικογραφία και οι οποίες δόθηκαν στον εισαγγελέα προς επιβεβαίωση των καταγγελλομένων. Αν τελικά ασκηθεί ποινική δίωξη στον ηθοποιό, τότε η δικογραφία θα διαβιβαστεί σε ανακριτή, ο οποίος θα τον καλέσει σε απολογία για τα τρία αυτά αδικήματα, που είναι όλα σε βαθμό κακουργήματος.Νέα Έρευνα Τώρα, σε ό,τι αφορά το άλλο μεγάλο μέτωπο των δικαστικών ερευνών, αυτό που αφορά στον προφυλακισμένο σκηνοθέτη και ηθοποιό Δημήτρη Λιγνάδη, δεν αποκλείεται να ξεκινήσει άμεσα νέα προκαταρκτική έρευνα μετά από τέταρτη καταγγελία που έχει κατατεθεί εναντίον του για βιασμό.  Η νέα αυτή καταγγελία προέρχεται από 24χρονο σήμερα άνδρα, ο οποίος σε μαρτυρική κατάθεση που έδωσε στην ανακρίτρια κατήγγειλε τον βιασμό του από τον προφυλακισμένο σκηνοθέτη πριν από 7 χρόνια, όταν ήταν 17 ετών. Τη συγκεκριμένη καταγγελία αποτιμά η ανακρίτρια προκειμένου να καθορίσει εντός των επόμενων ημερών τις περαιτέρω κινήσεις της. Το πιθανότερο είναι η μαρτυρία αυτή να διαβιβαστεί στην Εισαγγελία για διενέργεια έρευνας, εξέλιξη που μπορεί να ανοίξει τον ασκό του Αιόλου για μια ακόμη κακουργηματική ποινική δίωξη σε βάρος του προφυλακισμένου σκηνοθέτη.Ειδήσεις σήμερα:Διάβημα της Ελλάδας στην Τουρκία για το γαλλικό πλοίο L' AtalanteΔιάγγελμα Μπάιντεν για την ετυμηγορία για τον φόνο του Φλόιντ: «Ένα γιγαντιαίο βήμα μπροστά στην πορεία προς τη δικαιοσύνη»Survivor: Αλέξης Παππάς και Γιώργος Ασημακόπουλος στον… τάκο μαζί με «Ντάφυ»Ακολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-04-21T07:44:00+03:00
https://www.protothema.gr/greece/article/1141914/trikala-apati-me-dithen-trohaio-kostise-9000-euro-se-ilikiomeni/,Τρίκαλα: Απάτη με δήθεν τροχαίο «κόστισε» 9.000 ευρώ σε ηλικιωμένη,Ως γιατρός συστήθηκε ο απατεώνας σε τηλεφωνική επικοινωνία που είχε μαζί της,"«Πάγωσε» μια ηλικιωμένη γυναίκα όταν επικοινώνησε τηλεφωνικά μαζί της στο σταθερό τηλέφωνο του σπιτιού της στα Τρίκαλα ένας άγνωστος, ο οποίος της συστήθηκε ως γιατρός και ισχυρίστηκε ότι ένα στενό συγγενικό της πρόσωπο πρέπει να υποβληθεί σε σοβαρή χειρουργική επέμβαση.Ο «γιατρός» της ζήτησε χρήματα για να γίνει το χειρουργείο και η τρομοκρατημένη γυναίκα του αποκάλυψε ότι είχε στην άκρη οικονομίες ύψους 9.000 ευρώ. Αφού συμφώνησαν να δώσει ολόκληρο το ποσό, της χτύπησε την πόρτα μια αλλοδαπή η οποία παρέλαβε τα χρήματα και εξαφανίστηκε προς άγνωστη κατεύθυνση. Όλα αυτά έγιναν το πρωί της περασμένης Τρίτης και, όταν αποκαλύφθηκε η απάτη, η γριούλα κατέφυγε στην Ασφάλεια Τρικάλων, όπου υπέβαλε καταγγελία. Από την προανάκριση ταυτοποιήθηκαν τα στοιχεία της αλλοδαπής που παρέλαβε τα χρήματα και σε βάρος της σχηματίστηκε δικογραφία. Η έρευνα συνεχίζεται για την ταυτοποίηση του «μαϊμού» γιατρού.Ειδήσεις σήμεραΜοντέλο… αεροδρομίου για τη μετάλλαξη Δέλτα: App, barcode και ηλεκτρονικό «face control» σε εστίαση και διασκέδασηΚατάρρευση πολυκατοικίας στη Φλόριντα: Αυξήθηκαν σε 79 τα θύματα, που ανασύρθηκαν από τα συντρίμμια#MeToo στην Τουρκία: Κύμα υποστήριξης στην ηθοποιό που βιάστηκε από τον πατέρα τηςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-07-10T10:02:55+03:00
https://www.protothema.gr/greece/article/1114267/me-travousan-apo-ta-mallia-me-htupousan-kai-matonan-ta-autia-mou/,"Βασανιστήρια στην ενόργανη: «Με τραβούσαν από τα μαλλιά, με χτυπούσαν και μάτωναν τα αυτιά μου»","Καταγγελίες στην ενόργανη: Δύο πρωταθλήτριες της ενόργανης, η Δήμητρα Καστρίτση και η Εφη Παρασκευοπούλου που συνυπογράφουν την επιστολή των 22 αθλητών προς την Πρόεδρο της Δημοκρατίας μιλούν στο ΘΕΜΑ για την κακοποίηση που είχαν υποστεί","Τρεις Φεβρουαρίου 2021 και η ανάρτηση που κάνει στo προφίλ της στο Facebook η πρώην πρωταθλήτρια Ευρώπης της ενόργανης Δήμητρα Καστρίτση προκαλεί ιδιαίτερη αίσθηση στους διαδικτυακούς της φίλους. «Από 4 χρονών η πρώτη μου αγάπη ήταν η Ενόργανη γυμναστική, το άθλημα που λάτρεψα και μίσησα όσο τίποτα άλλο στην ζωη μου. Τι κρύβεται άραγε πίσω από τα μετάλλια και τα ρεκόρ των αθλητών; Μέχρι τώρα, πανηγυρίζαμε με τις επιτυχίες στα αγωνίσματα, με το ανέβασμα στο βάθρο των νικητών, με το άκουσμα του εθνικού́ μας ύμνου και μετά σβήνανε τα φώτα στο γυμναστήριο και κλείναμε την τηλεόραση. Την κλείναμε χαρούμενη πως ο στόχος επετεύχθη. Δεν σκεφτήκαμε ποτέ ότι πίσω από αυτές τις “χρυσές” στιγμές κρύβονται αμέτρητες ώρες λεκτικής, ψυχολογικής και σωματικής κακοποίησης δεκάδων αθλητών. Ναι το ξέρω και το βίωσα, ο Πρωταθλητισμός θέλει θυσίες αλλά με σωστούς όρους από όλες τις πλευρές…», θα γράψει ξεκινώντας μια σειρά τρομακτικών αποκαλύψεων για τον χώρο της ενόργανης γυμναστικής που ήρθε να κορυφωθεί την περασμένη εβδομάδα, με την επιστολή 22 αθλητών και αθλητριών στην Πρόεδρο της Δημοκρατίας Κατερίνα Σακελλαροπούλου. Μια επιστολή που, χωρίς να κατονομάζει συγκεκριμένα πρόσωπα, κατήγγειλε βασανιστήρια, εκβιασμούς, ξυλοδαρμούς, τιμωρίες και πράξεις προσβολής της γενετήσιας αξιοπρέπειας σε μικρά παιδιά που ήθελαν να πραγματοποιήσουν το όνειρό τους, να γίνουν δηλαδή πρωταθλητές στο άθλημα που αγαπούσαν και να δοξάσουν την Ελλάδα. Η Δήμητρα Καστρίτση, όπως και η Εφη Παρασκευοπούλου είναι δυο από τα 22 άτομα που υπογράφουν την επιστολή με τις απίστευτες καταγγελίες για σωματική, λεκτική, ψυχολογική βία, αλλά και τη σεξουαλική παρενόχληση που υπέστησαν αθλητές και αθλήτριες της ενόργανης από το 1985 έως και το 2010. Οι πρώην πρωταθλήτριες και κάτοχοι μεταλλίων μιλούν σήμερα στο «ΘΕΜΑ» για τα δικά τους βιώματα.             H ανάρτηση της πρωταθλήτριας Ευρώπης στο Facebook άνοιξε το δρόμο για να βγουν στο φως τα περιστατικά κακοποίησης σε βάρος αθλητών και αθλητριών της ενόργανης γυμναστικής.         «Ημουν περίπου 7 ετών όταν κακοποιήθηκα με ξυλοδαρμό από γυναίκα προπονήτρια. Τα χαστούκια και τα χτυπήματα σε χέρια και πόδια ήταν στο πρόγραμμα σε καθημερινή βάση. Θυμάμαι που με τραβούσαν από τα μαλλιά και με έσερναν στο γήπεδο και τα αυτιά μου από τα τραβήγματα έβγαζαν αίμα. Και φυσικά μέσα σε όλα αυτά υπήρχαν και οι βρισιές με σεξουαλικά υπονοούμενα, αν δεν έβγαινε η άσκηση όπως ήθελαν. Από τις πιο χειρότερες όμως στιγμές μου ήταν όταν είχα πάθει διάστρεμμα κι όμως πήγαινα από τις 7 το πρωί μέχρι τις 9 το βράδυ στο γυμναστήριο για να βγάλω το πρόγραμμα των ασκήσεων», λέει η Δήμητρα Καστρίτση, μητέρα τριών παιδιών η οποία αποχαρακτηρίστηκε -δηλαδή έπαψε πλέον να είναι μέλος της εθνικής ομάδας- από την Ελληνική Γυμναστική Ομοσπονδία (ΕΓΟ) όταν ήταν να διεκδικήσει θέση για τους Ολυμπιακούς της Αθήνας το 2004, στερώντας ίσως ένα χρυσό μετάλλιο. «Οταν με αποχαρακτήρισαν και με σταμάτησαν η δικαιολογία που μου είπαν ήταν “γιατί δεν μας κάνεις”. Με σταμάτησαν υποχρεωτικά χωρίς λόγο». Οπως επισημαίνει στο «ΘΕΜΑ» η Δήμητρα Καστρίτση, αθλήτρια στα αγωνίσματα της δοκού, του εδάφους και του άλματος, είχε γίνει μάρτυρας πολλών ξυλοδαρμών και σεξουαλικών επιθέσεων. «Μπροστά στα μάτια μου έχουν κακοποιηθεί πολλοί. Υπήρξαν προπονητές που όταν μια αθλήτρια έκανε σπαγκάτο έβαζαν τα χέρια τους στα γεννητικά όργανα για να δείξουν πως είναι η σωστή άσκηση. Αυτό το είχα δει και το αναφέρουμε και στην επιστολή που στείλαμε. Και δεν μιλάω και για ξυλοδαρμούς και τιμωρίες, ακόμη και για το σωματικό βάρος υπήρχαν τιμωρίες. Εγώ είχα πάρει μέχρι και διουρητικά για να δείχνω μισό κιλό κάτω στη ζυγαριά». Αθλήτρια της Εθνικής κατά την περίοδο 1994 με 2000, η Εφη Παρασκευοπούλου είναι μια ακόμη πρώην πρωταθλήτρια της ενόργανης που υπογράφει την επιστολή των 22 ατόμων με τις καταγγελίες. Μιλώντας στο «ΘΕΜΑ» αποκαλύπτει τη δική της τραυματική εμπειρία όσο ήταν αθλήτρια και μάλιστα σε ηλικία 14 ετών. «Αυτά που είχα δει δεν περιγράφονται. Αγριοι ξυλοδαρμοί αθλητών επειδή είχαν πάρει λίγα γραμμάρια. Οι βρισιές, οι απειλές και τα σεξουαλικά υπονοούμενα αν δεν έβγαινε σωστά μια άσκηση ήταν σύνηθες και καθημερινό φαινόμενο, ενώ είχα δει να βάζει ο προπονητής το χέρι του στα γεννητικά όργανα σε άσκηση για να δείξει στον αθλητή πώς είναι το σωστό. Εγώ είχα δεχτεί απίστευτη λεκτική βία από την ημέρα που μπήκα στην εθνική ομάδα. Τότε εκπρόσωπος της ομοσπονδίας, υπεύθυνος για τους άνδρες και τις γυναίκες στη βόρεια Ελλάδα, με είχε απειλήσει επειδή είχα αρνηθεί κάποιες φορές να ενταχθώ στην εθνική ομάδα. Ερχόμουν αντιμέτωπη με βρισιές μέσα στην προπόνηση όταν δεν μπορούσα να εκτελέσω καλά την άσκηση». Η αντίδραση της Ομοσπονδίας  Η επιστολή των 22 αθλητών της ενόργανης που έφτασε στην Πρόεδρο της Δημοκρατίας, αλλά και το γεγονός ότι μπήκε στο εισαγγελικό μικροσκόπιο προκάλεσε την άμεση αντίδραση της ΕΓΟ, η οποία με έκτακτη σύσκεψη του Διοικητικού Συμβουλίου την περασμένη Τετάρτη αποφάσισε τη συγκρότηση τριμελούς γυναικείας επιτροπής για τη διερεύνηση και διαλεύκανση των καταγγελιών. Το μέλος της τριμελούς επιτροπής και αντιπρόεδρος της ομοσπονδίας, Ολυμπιονίκης το 2000 στο Σίδνεϊ Ειρήνη Αϊνδιλή, μιλώντας στο «ΘΕΜΑ» για τις καταγγελίες, ανέφερε τα εξής: «Δυστυχώς απ’ όσα καταγγέλλονται όλο αυτό το διάστημα βγαίνει λαβωμένη και η γυμναστική.  Ως ομοσπονδία αποφασίσαμε να καλέσουμε τους 22 αθλητές που υπογράφουν τη συγκεκριμένη επιστολή με τα όσα έχουν βιώσει κατά τη διάρκεια των προπονήσεών τους από συγκεκριμένους προπονητές και προπονήτριες. Στόχος μας είναι να μάθουμε τα ονόματα αυτών που έπραξαν να συλλέξουμε κι εμείς τα δικά μας στοιχεία και να προχωρήσουμε όλοι μαζί. Αν οι άνθρωποι αυτοί εξακολουθούν να βρίσκονται στον χώρο και προπονούν είτε σε εθνικό γυμναστήριο, είτε σε σωματειακό θα πρέπει να απομακρυνθούν μέχρι να αποφασίσει η Δικαιοσύνη για το μέλλον τους. Τον χώρο της γυμναστικής καλούμαστε να τον καθαρίσουμε για τα νέα παιδιά. Οταν κάνεις πρωταθλητισμό, η αλήθεια είναι ότι υπάρχουν κάποιες πιέσεις - όμως πάντα με όρια. Αλλάζει κάπως η ζωή σου, η διατροφή σου, αλλά με όρια. Οι κατηγορίες αυτές είναι τόσο βαριές που ξεφεύγουν από τα όρια. Αν πριν από χρόνια κάποιοι θεωρούσαν πως αυτή είναι η σωστή εφαρμογή των προπονήσεων, σήμερα είναι εντελώς διαφορετικά τα πράγματα. Αυτές οι πρακτικές είναι καταδικαστέες σε όλες τις εποχές. Θέλουμε να μάθουμε ποιοι βρίσκονται πίσω από αυτά τα βασανιστήρια που υπέστησαν μικρά παιδιά. Δύο από τους αθλητές που υπογράφουν την επιστολή τους γνωρίζω γιατί έχουν την ίδια ηλικία μ’ έμενα, αλλά ποτέ δεν είχε πέσει κάτι στην αντίληψή μου. Αυτό που θέλω να πω είναι πως στη δική μου ομάδα και όταν προετοιμαζόμασταν για τους Ολυμπιακούς Αγώνες του Σίδνεϊ, καμιά μας δεν βίωσε σεξουαλική ή άλλου είδους κακοποίηση. Μπορεί να ακούσαμε κάποια φωνή, να πιεστήκαμε προπονητικά για να γίνουμε καλύτερες ή να δημιουργήθηκε κάποια ένταση αλλά μέχρι εκεί. Δεν έχω να θυμάμαι άλλα πράγματα. Ολα ήταν ελεγχόμενα και σε όρια δεν έχουν καμία σχέση με αυτά που καταγγέλλουν τα παιδιά. Εμείς σε καμία περίπτωση, παρά τις δυσκολίες, δεν ζήσαμε τέτοια πράγματα. Καταδικάζω κάθε μορφή βίας και κακοποίησης. Οταν διάβασα πως τα έπιαναν από τα γεννητικά τους όργανα ή τους τραβούσαν τα μαλλιά αυτά είναι απαράδεκτες συμπεριφορές. Δυστυχώς έτσι φαίνεται ότι έχει γίνει. Είμαστε μαζί με τους αθλητές».             Έφη Παρασκευοπούλου: Περιστατικά ξυλοδαρμών και κακοποίησης ακόμη και εντός της Εθνικής ομάδας καταγγέλει και η πρωταθλήτρια της ενόργανης γυμναστικής        Εισαγγελική παρέμβαση Μετά τον σάλο που προκάλεσε η επιστολή των 22, η προϊσταμένη της Εισαγγελίας έδωσε εντολή για τη διενέργεια προκαταρκτικής έρευνας στο πλαίσιο της οποίας θα διερευνηθεί αν έχουν τελεστεί αξιόποινες πράξεις, όπως σεξουαλική κακοποίηση και σωματικές βλάβες. Την προκαταρκτική εξέταση θα διενεργήσει ο εισαγγελέας Απόστολος Ανδρέου. Από την πλευρά του ο δικηγόρος των 22 αθλητών και αθλητριών που συνέταξε την επιστολή, ο κ. Αλέξανδρος Αδαμίδης, μιλώντας στο «ΘΕΜΑ» επισήμανε ότι: «Οι αθλητές είναι έτοιμοι να μιλήσουν με ονόματα εάν κληθούν στη Δικαιοσύνη. Ετοιμάζω υπόμνημα προς την Εισαγγελία. Οι αθλητές θα περιγράψουν με λεπτομέρειες όσα αναφέρουν στην επιστολή τους». Από την πλευρά του ο νομικός σύμβουλος της Ομοσπονδίας Γιάννης Μούτλιας ήταν κατηγορηματικός: «Η γενική αρχή της ομοσπονδίας είναι ότι θα κάνουμε τα πάντα για να αποκαλυφθεί η αλήθεια και να στηρίξουμε αυτούς που καταγγέλλουν αυτά τα περιστατικά όπως αναφέρονται στην επιστολή. Σε καμία περίπτωση, όμως, δεν θα αφήσουμε το άθλημα της γυμναστικής και ειδικά την ενόργανη να γίνει βορά στον οποιονδήποτε. Είναι άθλημα το οποίο έχει δώσει Ολυμπιονίκες και σε κάθε περίπτωση θα το προστατέψουμε είτε αποβάλλοντας ξένα σώματα αν και εφόσον αποδειχθούν αληθείς οι καταγγελίες είτε στηλιτεύοντας αυτούς που καταγγέλλουν αόριστα πράγματα. Αυτή είναι η απόφαση της ομοσπονδίας. Θα είμαστε δίπλα στους καταγγέλλοντες αλλά θέλουμε κι αυτοί να βοηθήσουν με το να δώσουν συγκεκριμένα στοιχεία». Να επισημάνουμε ότι όλα ξεκίνησαν μέσα από κάποιες συνομιλίες ενός γκρουπ στο Μessenger μεταξύ αθλητών και αθλητριών της ενόργανης γυμναστικής, στις οποίες αποκαλύφθηκαν περιστατικά σωματικής βίας σε αθλήτριες από προπονητές. Ηταν η σταγόνα που ξεχείλισε το ποτήρι όσων είχαν βιώσει εδώ και χρόνια σε αυτό το άθλημα. Σε συνδυασμό μάλιστα με το γεγονός ότι το κίνημα #MeToo έχει γιγαντωθεί στην Ελλάδα, μετά τις αποκαλύψεις της Σοφίας Μπεκατώρου, αποφάσισαν να συντάξουν την επιστολή, που έφτασε στην Πρόεδρο της Δημοκρατίας με τις απίστευτες καταγγελίες για άσκηση σωματικής σεξουαλικής και ψυχολογικής βίας από προπονητές κατά τη χρονική περίοδο από το 1985 έως το 2010.Ειδήσεις σήμερα:Μηταράκης (ΘΕΜΑ 104,6): Το τελευταίο 12μηνο έχουν φύγει περισσότεροι πρόσφυγες από όσους ήρθανΒραζιλία: Ξεπέρασαν τους 354.000 οι νεκροί - Επικείμενη έρευνα της Γερουσίας αυξάνει την πίεση στον πρόεδροΑποκάλυψη-βόμβα: Η Pfizer αύξησε κατά €7,5 την τιμή του εμβολίου της για την ΕΕΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-04-13T17:35:00+03:00
https://www.protothema.gr/greece/article/1111569/sunelifthi-83hronos-pou-viaze-epi-hronia-tin-eggoni-tou/,Συνελήφθη 83χρονος που βίαζε επί χρόνια την εγγονή του,Σεξουαλική κακοποίηση ανηλίκου: Σήμερα η κοπέλα είναι 17 ετών και την όπλισε με θάρρος να μιλήσει το ελληνικό MeToo - Ο παππούς συνελήφθη και οδηγείται σήμερα στον ανακριτή,"Στα χέρια της Υποδιεύθυνσης Προστασίας Ανηλίκων έπεσε 83χρονος ο οποίος βίαζε την 17χρονη σήμερα εγγονή του από τα 9 της χρόνια.  Ο ηλικιωμένος βιαστής συνταξιούχος του ΟΑΣΑ, εκτόνωνε τα αρρωστημένα του ένστικτα στο εγγονάκι του, παιδί της κόρης του με το κοριτσάκι να υπομένει το μάρτύριο, καθώς ο φόβος και η ντροπή κρατούσαν το στομα του κλειστό. Τελευταία επίθεση έγινε το 2017 όταν το παιδί ηταν 13 ετών με αποτέλεσμα να αντιδράσει και έκτοτε να σταματήσει οποιαδήποτε επαφή με τον διεστραμμένο συγγενή της. Το κοριτσάκι, αποφάσισε μετά απο τόσα χρόνια να μιλήσει στους αξιωματικούς του Ανηλίκων της Ασφάλειας Αττικής και να σπάσει τη σιωπή της μετά απο όλα οσα έβλεπε στην τηλεόραση για το ελληνικό #metoo.  Αρχικά μάλιστα το εκμυστηρεύτηκε σε συγγενικό της προσωπο και στη συνέχεια στους γονείς της με αποτέλεσμα να προχωρήσουν σε καταγγελία στο Ανηλίκων και ο ηλικιωμένος βιαστής να συλληφθεί την Παρασκευή και να οδηγηθεί στον εισαγγελέα.   Σήμερα λίγο μετά τις 12 αναμένεται να περάσει το κατώφλι του Ανακριτή. Δείτε βίντεο: Συνελήφθη 83χρονος που βίαζε επί χρόνια την εγγονή τουΕιδήσεις σήμερα:Κάτω των 50 ετών ο μέσος όρος ηλικίας των κρουσμάτων στις περισσότερες περιοχέςΛιανεμπόριο: Ανοίγει με προσφορές - Τι θα κάνουν IKEA, Jumbo και τα άλλα μεγάλα καταστήματα«Όπλο» για την επιστροφή στην κανονικότητα τα self test - Από Τετάρτη στα φαρμακείαΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-04-05T10:10:00+03:00
https://www.protothema.gr/greece/article/1107185/pagoni-borei-na-ftasoume-kai-tous-1000-diasolinomenous/,Παγώνη: Μπορεί να φτάσουμε και τους 1.000 διασωληνωμένους,"«Μάχη» στο ΕΣΥ ενάντια στον κορωνοϊό – «Τόσα ιδιωτικά θεραπευτήρια έχουμε, δεν μπορούμε να πάρουμε άλλο ένα;»","Την ανάγκη επίταξης περαιτέρω ιδιωτικών κλινικών για την μάχη ενάντια στην πανδημία επεσήμανε η πρόεδρος ΕΙΝΑΠ, Ματίνα Παγώνη. Όπως είπε στον ΣΚΑΪ το πρωί της Τρίτης, υπάρχει ανάγκη για βοήθεια από τον ιδιωτικό τομέα και μάλιστα η κυβέρνηση θα έπρεπε να επιτάξει κι άλλα ιδιωτικά θεραπευτήρια. «Τόσα ιδιωτικά θεραπευτήρια έχουμε, δε μπορούμε να πάρουμε άλλο ένα;», σημείωσε.  Για την κατάσταση που επικρατεί στα νοσοκομεία είπε πως «όταν έχουμε 3.500 νοσηλευόμενους ασθενείς Covid δεν υπάρχει περίπτωση το 10% να μη διασωληνωθεί. Μπορεί να φτάσουμε και τους 1.000 διασωληνωμένους. Μετά από 15-20 μέρες θα δούμε μια μείωση».  Παράλληλα, έκανε έκκληση στους νέους να προσέχουν, καθώς όπως έχει αποδειχτεί ο ιός δεν κάνει διακρίσεις στις ηλικίες.  Για την επίτευξη της ανοσίας η κυρία Παγώνη είπε ότι «χωρίς εμβολιασμούς δε θα μπορούμε να βγούμε από αυτή την ιστορία και να κάνουμε καλοκαίρι. Ορόσημο ο Ιούλιος για την ανοσία.» Σχετικά με το άνοιγμα του λιανεμπορίου, εκτίμησε ότι στο δεκαήμερο με τη μείωση των κρουσμάτων σταδιακά μπορούν να ανοίξουν κάποια καταστήματα. «Είναι προτιμότερο να ανοίξουμε κάποια καταστήματα, καφετέριες να πηγαίνει ο κόσμος με μέτρα, παρά να πηγαίνει στα σπίτια και να έχουμε αυξημένη την ενδοοικογενειακή μετάδοση».Ειδήσεις σήμεραΣάλος στη Σουηδία: Κορυφαίος νομικός της χώρας και σύμμαχος του #MeToo κατηγορείται για βιασμόΣχέδιο «Ελευθερία»: Το 1,5 εκατ. εμβολιασμούς φτάνει σήμερα η χώρα μαςΕλέφαντας κατά άνδρα και της κόρης του - Μπήκαν στο κλουβί του για σέλφιΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-23T07:59:00+02:00
https://www.protothema.gr/greece/article/1113038/venezouela-gate-politiki-sugrousi-kuvernisis-suriza-meta-tin-katashesi-stin-presveia/,Βενεζουέλα-gate: Πολιτική σύγκρουση κυβέρνησης-ΣΥΡΙΖΑ μετά την κατάσχεση στην πρεσβεία,"Μετά την <strong><a href=""/greece/article/1111901/venezouela-gate-to-ena-thuma-perimenei-akoma-tin-apozimiosi-to-allo-den-vriskei-douleia"" target=""_blank"" rel=""noopener noreferrer"">συνέντευξη στο Marie Claire,</a></strong>&nbsp;το υπουργείο Δικαιοσύνης έδωσε την αναγκαία άδεια για την κατάσχεση μετά τη δικαίωση του θύματος από το Πρωτοδικείο","Μέσα από τα όσα εξομολογείται και ανακαλεί από την μνήμη της η Ξένια Μπουζαρανίδου «ζωντανεύει» ο εφιάλτης που έζησε η ίδια αλλά και άλλες τέσσερις γυναίκες στην πρεσβεία της Βενεζουέλας από τις σεξουαλικές επιθέσεις του πρώην πρέσβη, Φράνκλιν Γκονζάλες. Η κυρία Μπουζαρανίδου σε ακόμη μία δημόσια τοποθέτησή της συνεχίζει την πολιτική διάσταση που έδωσε πρόσφατα στην συγκεκριμένη υπόθεση, αποκαλύπτοντας ποιο ήταν το πρόσωπο από τον ΣΥΡΙΖΑ ο οποίος συμβούλευσε τις κακοποιημένες γυναίκες να μην δώσουν συνέχεια στην υπόθεση και να δείξουν «πολιτική ωριμότητα». Η πρώην υπάλληλος της πρεσβείας της Βενεζουέλας σε συνέχεια των όσων είχε αποκαλύψει πρόσφατα στο Marie Claire σχετικά με τον Κώστα Ήσυχο,  σήμερα, μιλώντας στα ΝΕΑ σημειώνει πως ο ίδιος είχε εμπλακεί γιατί μία από τις γυναίκες που παρενοχλήθηκαν ήταν η κόρη του, Άλια Ησύχου.             Ο Κώστας Ήσυχος         «Μία από τις πέντε που υπέστη σεξουαλική κακοποίηση ήταν και η Άλια Ησύχου, η οποία είναι η μόνη που συνεχίζει να εργάζεται στην πρεσβεία. Οπότε συγκινήθηκε ο κ. Ήσυχος και έτσι ενεπλάκη και ο ΣΥΡΙΖΑ. Μάθαμε αμέσως για την επιστολή. Μας φάνηκε κυνικό το περιεχόμενο, αλλά τι ακριβώς να κάναμε; Είχαμε τις ενστάσεις μας αλλά ελπίζαμε ότι έτσι θα λυθεί το θέμα», λέει στα ΝΕΑ η κυρία Μπουζαρανίδου. Μιλώντας για την εμπλοκή του ΣΥΡΙΖΑ και του κ. Ήσυχου λέει πως είναι αυτός που τότε τους ζητούσε να «μην κάνουν θέμα την κακοποίησή τους» και εξηγεί πως οι σχέσεις τους σήμερα είναι ανύπαρκτες. «Έχουμε τσακωθεί, θεώρησε ακραίο το ότι έκανα καταγγελία και έδωσα μία συνέντευξη εκείνη την εποχή με τα αρχικά μου πηγαίνοντας κόντρα στην “πολιτική ωριμότητα” που επικαλούνταν, σύμφωνα με την οποία έπρεπε να κρατήσουμε χαμηλούς τόνους. Για εκείνον είναι ακόμα χειρότερο γιατί είναι ο πατέρας μίας εξ αυτών που παρενοχλήθηκαν. Δεν είναι ακόμα πιο εξοργιστικό αυτό; Πόσο η εξουσία σε έχει διαφθείρει;». Η ίδια περιγράφει την πορεία των πραγμάτων μετά την παρέμβαση του Αλέξη Τσίπρα. Όπως λέει, όταν γύρισε ο Γκονζάλες από τη Βενεζουέλα, τον είχαν επιπλήξει με αποτέλεσμα ο ίδιος να τους ασκεί στην συνέχεια εξουσιαστική βία. Όπως λέει χαρακτηριστικά η Ελληνίδα σεφ «η κατάσταση χειροτέρεψε», ενώ σημειώνει πως από τον Δεκέμβριο του 2013 ο αντικαταστάτης του, ο Φαρίντ Φερνάντες, όπως έγινε εκ των υστέρων γνωστό είχε λάβει εντολή να εξαναγκάσει σε παραίτηση τις κακοποιημένες γυναίκες.  Τελικά η μία από αυτές δεν άντεξε την βία και παραιτήθηκε με τις άλλες τρεις να απολύονται ως κακές υπάλληλοι. Κλείνοντας η Ξένια Μπουζαρανίδου αποκαλύπτει πως έχει στείλει e-mail στον πρωθυπουργό, Κυριάκο Μητσοτάκη, χωρίς ωστόσο να έχει λάβει μέχρι στιγμής απάντηση.Το ένα θύμα περιμένει ακόμα αποζημίωση, το άλλο δεν βρίσκει δουλειά Η Ξένια Μπουζαρανίδου και η Σταματία Μ. είναι οι γυναίκες που με ακόμη τρεις συναδέλφους τους, τόλμησαν κι έκαναν καταγγελία για σεξουαλική παρενόχηση, οχτώ ολόκληρα χρόνια πριν ξεσπάσει το ελληνικό #metoo στην Ελλάδα με αφορμή τη γενναία εξομολόγηση της Σοφίας Μπεκατώρου. Και οι δύο μίλησαν στο Marie Claire. Η υπόθεση τους είναι γνωστή και ως «Βενεζουέλα Gate» και μας έχει απασχολήσει στο παρελθόν. Χρόνια τώρα όμως αποτελεί αντικείμενο πολιτικής αντιπαράθεσης μεταξύ των δύο μεγάλων κομμάτων, με τις ίδιες να ζητούν δικαίωση, επισημαίνοντας ότι δεν έχει τέλος ο αγώνας τους. Η Ξένια Μπουζαρανίδου δικαιώθηκε από το δικαστήριο στις 5 Μαρτίου 2019 αλλά μέχρι σήμερα δεν έχει εκτελεστεί η απόφαση και δεν έχει αποζημιωθεί με το ποσό των 32.109,83 ευρώ. Η Σταματία Μ., από πλευράς της μιλά για πρώτη φορά, ενώ δεν έχει εκδικαστεί καν η υπόθεση εξαιτίας της πανδημίας.                    Από αριστερά: Σταματία Μ. και Ξένια Μπουζαρανίδου / photo: Ξένια Τσιλοχρήστου/ Marie Claire                Οι πέντε Ελληνίδες υπήρξαν θύματα σεξουαλικής παρενόχλησης από πρέσβη της Βενεζουέλας στην Αθήνα και στο χρονικό διάστημα από τον Οκτώβριο του 2012 έως τον Ιούνιο του 2013. Η μία παρέμεινε στο πόστο της, η μία αναγκάστηκε σε παραίτηση, ενώ οι υπόλοιπες τρεις απολύθηκαν. Οι δύο από τις τρεις απολυμένες, η Ξένια Μπουζαρανίδου και η Σταματία Μ. βρήκαν τη δύναμη και το θάρρος να κινηθούν νομικά και στην Ελλάδα. Η Ξένια δικαιώθηκε με απόφαση που εκδόθηκε το Μάρτιο του 2019. Ωστόσο μέχρι σήμερα η απόφαση δεν έχει εκτελεστεί, καθώς το ελληνικό υπουργείο Εξωτερικών δεν υπογράφει για ν’ αποζημιωθεί. Η υπόθεση της Σταματίας Μ. δεν έχει εκδικαστεί κι έχει πάρει αναβολές εξαιτίας της πανδημίας.Όλες μαζί πιο πριν είχαν στείλει επιστολές στο Υπουργείο Εξωτερικών της Βενεζουέλας καταγγέλοντας τα όσα συνέβαιναν, αλλά δεν είχαν πάρει ποτέ απάντηση. Όταν είχαν απευθυνθεί σε μέλος του ΣΥΡΙΖΑ καθώς ήταν και συγγενικό πρόσωπο της μίας εκ των πέντε, τις συμβούλευσε να μην κοινοποιήσουν το θέμα και να μην κινηθούν νομικά στην Ελλάδα. Το άλλοτε στέλεχος του ΣΥΡΙΖΑ, όπως λένε στο Marie Claire, είναι ο Κώστας Ήσυχος. Έχει διατελέσει αναπληρωτής υπουργός Εθνικής Άμυνας και βουλευτής του ΣΥΡΙΖΑ. Παραιτήθηκε από το αξίωμα αυτό, τον Ιούλιο του 2015 και τον Αύγουστο του ίδιου έτους παραιτήθηκε από το κόμμα. Η Ξένια Μπουζαρανίδου μία γυναίκα μαχήτρια, που έχει μεγαλώσει μόνη τις δυο κόρες της και που αγαπά πάρα πολύ αυτό που κάνει, δηλαδή τη μαγειρική. «Λιώνει» για το επάγγελμά της, όπως λέει η ίδια χαρακτηριστικά. Αν και ο χώρος των σεφ είναι ανδροκρατούμενος, εκείνη τα έχει καταφέρει πολύ καλά και όπως λέει πρόκειται για έναν από τους πιο υγιείς επαγγελματικούς τομείς. Δεν περίμενε ποτέ να της συμβεί κάτι τέτοιο όπως αυτό που συνέβη στην οικεία του πρέσβη, που εργαζόταν ως σεφ. Τον τελευταίο καιρό χαμογελά ξανά, ετοιμάζοντας τα πιάτα σε pop up εστιατόριο του Λυκαβηττού, που ίδια χαρακτηρίζει «μια μεγάλη μπουκιά Ελλάδας», αφού οι θαμώνες έχουν το προνόμιο ν΄απολαμβάνους το πιάτο τους με θέα την Ακρόπολη. «Ποτέ δεν φανταζόμουν ότι θα ζούσα έναν τέτοιου είδους εφιάλτη, στην καριέρα μου», περιγράφει όσο συζητάμε για τη δουλειά της και καθώς θυμάται τις μαύρες ημέρες που έζησε στην πρεσβεία της Βενεζουέλας, τον καιρό που πρέσβης υπήρξε ο Φρανκλίν Ραμόν Γκονσάλες, στενός συνεργάτης και φίλος του προέδρου της χώρας Νικολάς Μαδούρο.                    Η απόφαση αποζημίωσης του Μονομελούς Πρωτοδικείου.                 «Έχω εξοργιστεί πια. Βλέπω ότι μας κοροϊδεύουν, παροτρύνοντας τα θύματα περιπτώσεων όπως και της δικής μου, να μιλούν, αλλά στο τέλος δε γίνεται τίποτα. Γι’ αυτό αποφάσισα αυτές τις ημέρες να ξαναμιλήσω» είπε στο Marrie Claire. Κουράγιο παίρνει από τον 6 μηνών υπέροχο εγγονό της, τις δυο κόρες της και τη μητέρα της. Ζουν μαζί και η ζωή στο συγκεκριμένο σπίτι, αντικατοπτρίζει πλήρως την έννοια της αλληλοστήριξης μεταξύ γυναικών.«Η ψυχολογία μου όσο συνέβαινε αυτό που βίωσα από τον πρέσβη της Βενεζουέλας, δεν ήταν απλά πεσμένη. Είχα ισοπεδωθεί. Μου πήρε εφτά χρόνια για να σηκωθώ και δεν ήμουν μικρή. Τα νέα παιδιά που παθαίνουν κάτι αντίστοιχο τα καταλαβαίνω απόλυτα και τα συμπονώ. Είναι ένα τατουάζ που κουβαλάς στην ψυχή σου. Αυτό που με πονάει περισσότερο από ό,τιδήποτε, είναι ότι εγώ έκανα μια επιλογή σε μεγάλη ηλικία. Να παλέψω για το δίκιο μου. Έχοντας εκείνη την εποχή, δυο κόρες ανήλικες. Όταν συνηδειτοποίησα ότι δεν μπορώ να βρω δουλειά, γιατί ο προηγούμενος εργοδότης μου είπε ότι είμαι κακή υπάλληλος, τα παιδιά μου το έζησαν ως εξής: Δεν είχα να πληρώσω το νερό, το ρεύμα, το ενοίκιο. Τα παιδιά γιατί έπρεπε να πληρώσουν αυτή την επιλογή;», αναρωτιέται στη συνέντευξή μας. Και η δεύτερη γυναίκα, η Σταματία Μ. που έχει κινηθεί επίσης νομικά αλλά ακόμα η υπόθεσή της δεν έχει εκδικαστεί, παίρνοντας αναβολές εξαιτίας της πανδημίας, μιλά στο Marie Claire. Γεννήθηκε και μεγάλωσε στη Βενεζουέλα, αλλά ερχόμενη στα 22 της χρόνια για διακοπές στην Ελλάδα, της άρεσε πολύ και αποφάσισε να μείνει στη χώρα μας. Ένα χρόνο μετά, ξεκίνησε να εργάζεται στην πρεσβεία της Βενεζουέλας.Η κατάσχεση στην πρεσβεία και οι αποζημιώσειςΤην ίδια ώρα, κόντρα μεταξύ Νέας Δημοκρατίας και ΣΥΡΙΖΑ ξέσπασε για το θέμα καθώς η κυβέρνηση άνοιξε το δρόμο για να αποζημιωθεί θύμα του πρώην πρέσβη, μετά τη σκανδαλώδη απόπειρα απόκρυψης που είχε επιχειρηθεί από τον ΣΥΡΙΖΑ. Το υπουργείο Δικαιοσύνης έδωσε την αναγκαία άδεια για την κατάσχεση μετά τη δικαίωση του θύματος από το Πρωτοδικείο. Ειδικότερα, το υπουργείο Δικαιοσύνης σε ανακοίνωσή του επισημαίνει ότι έλαβε την απόφαση για χορήγηση της αιτηθείσας και προβλεπόμενης άδειας από το άρθρο 923 του Κώδικα Πολιτικής Δικονομίας για αναγκαστική εκτέλεση κατά της Βολιβαριανής Δημοκρατίας της Βενεζουέλας και της Πρεσβείας στην Αθήνα μετά από σχετική απόφαση του Μονομελούς Πρωτοδικείου Αθηνών και τη θετική γνώμη επί της σχετικής αίτησης του γενικού γραμματέα του υπουργείου Εξωτερικών. Διευκρινίζει το υπουργείο Δικαιοσύνης ότι η άδεια χορηγήθηκε υπό τον όρο ότι «η αναγκαστική εκτέλεση δεν θα διενεργηθεί εις βάρος των αναφερόμενων στο άρθρο 22 παρ. 3 της Σύμβασης της Βιέννης του 1961 (ΝΔ 503/70), καθώς και των πραγμάτων (ακινήτων ή κινητών) που εξυπηρετούν την άσκηση κυριαρχικής εξουσίας της Βολιβαριανής Δημοκρατίας της Βενεζουέλας». Δηλαδή, η αναγκαστική εκτέλεση δεν θα γίνει επί ακινήτων ή κινητών πραγμάτων της Βολιβαριανής Δημοκρατίας της Βενεζουέλας και της Πρεσβείας στην Αθήνα, τα οποία είναι αναγκαία για τη λειτουργία τους.Η πολιτική αντιπαράθεση «Γαλάζια» στελέχη τονίζουν την ίδια ώρα την ύπαρξη επιστολής Τσίπρα στο Νικολάς Μαδούρο και κάνουν λόγο για προσπάθεια πλήρους συγκάλυψης που την χαρακτηρίζουν «πολιτική ωριμότητα». Όπως χαρακτηριστικά αναφέρουν μεταξύ άλλων σε ανακοίνωσή τους από την Πειραιώς: «Μέχρι στιγμής το προσωπικό της πρεσβείας έχει επιδείξει πολιτική ωριμότητα και δεν θα λάβει μέτρα εντός της Ελλάδας, που θα δημοσιοποιούσαν το πρόβλημα, γεγονός που θα το εκμεταλλεύονταν στο έπακρο τα συστημικά μέσα ενημέρωσης για να βλάψουν την αριστερά τόσο στη Βενεζουέλα όσο και στην Ελλάδα» έγραφε ο κ. Τσίπρας στον Ν. Μαδούρο, χαρακτηρίζοντάς την πλήρη συγκάλυψη «πολιτική ωριμότητα». Αυτό σύμφωνα με τον ΣΥΡΙΖΑ κατατάσσει τον κ. Τσίπρα στο πλευρό των θυμάτων. Το θράσος και η υποκρισία σε όλο τους το μεγαλείο». Είναι πασιφανές ότι η Νέα Δημοκρατία αναμένει συγκεκριμένες απαντήσεις από την Κουμουνδούρου, επισημαίνοντας ότι η κυβέρνηση κάνει το βήμα και παρέχει την απαιτούμενη άδεια για την εκτέλεση της δικαστικής απόφασης που έχει εκδοθεί υπέρ της εργαζόμενης στην Πρεσβεία της Βενεζουέλας που υπέστη σεξουαλική κακοποίηση. Ωστόσο- όπως υποστηρίζει σε ανακοίνωσή της- οι πρόσφατες καταγγελίες της, έρχονται να προσθέσουν ερωτήματα για τις προσπάθειες συγκάλυψης της δυσώδους υπόθεσης, από τον ΣΥΡΙΖΑ και τον κ. Τσίπρα αλλά και να αποκαλύψουν την υποκρισία τους, όταν τάσσονται δήθεν στο πλευρό θυμάτων σεξουαλικής κακοποίησης.  «Εκτός της γνωστής επιστολής του κ. Τσίπρα προς τον Ν. Μαδούρο στην οποία ανέφερε ότι «μέχρι στιγμής το προσωπικό της πρεσβείας, έχει επιδείξει πολιτική ωριμότητα και σε καμία περίπτωση δεν θα αναλάβει δράση μέσα στην Ελλάδα ότι θα δημοσιεύσει το πρόβλημα» για να μην πληγεί η αριστερά, το θύμα βιασμού κατήγγειλε κι ότι «υπήρξε πολιτικό πρόσωπο από τον ΣΥΡΙΖΑ, δεν θέλω να πω το όνομά του, που μου ζήτησε να δείξω πολιτική ωριμότητα και να λυθεί το θέμα εσωτερικά», συμπληρώνουν κυβερνητικά στελέχη συνεχίζοντας την σφοδρή επίθεση στον ΣΥΡΙΖΑ: «Αυτοί λοιπόν που εμφανίζονται ως σθεναροί υποστηρικτές των δικαιωμάτων και κάνουν πομπώδεις αναρτήσεις για το #MeToo, στην πιο κραυγαλέα περίπτωση σεξουαλικής κακοποίησης, όχι μόνο δεν κατήγγειλαν αλλά έκαναν οτιδήποτε για τη συγκάλυψή της, βαφτίζοντας το πέπλο σιωπής «πολιτική ωριμότητα». Πως απαντά η Κουμουνδούρου; Με την «διαπίστωση» ότι η ΝΔ βρίσκεται σε κατάσταση απελπισίας και ψάχνει να βρει κάτι για να πιαστεί-«ιδίως μετά τα σκάνδαλα Λιγνάδη και Φουρθιώτη, ωστόσο να ξέρει ότι στο σπίτι του κρεμασμένου καλό είναι να μη μιλάνε για σχοινί», προσθέτουν σε ανακοίνωσή τους. Η Κουμουνδούρου δηλώνει ότι ο ΣΥΡΙΖΑ και ειδικότερα ο Αλέξης Τσίπρας σε κάθε περίπτωση σεξουαλικής κακοποίησης ήταν πάντοτε με τη πλευρά των θυμάτων. Στην ανακοίνωσή τους αναγνωρίζουν την ύπαρξη επιστολής και ξεκινούν να περιγράψουν την υπόθεση ως εξής: «Θύματα του τότε πρέσβη της Βενεζουέλας είχαν στείλει επιστολή ήδη από τον Ιανουάριο του 2013 στην κυβέρνηση της εν λόγω χώρας, ζητώντας την ανάκληση του διπλωμάτη, όπως έχει αποκαλυφθεί και σε ΜΜΕ με τη δημοσίευση της σχετικής επιστολής. Παράλληλα, είχαν ενημερώσει το Υπουργείο Εξωτερικών την περίοδο που η ΝΔ βρισκόταν στη διακυβέρνηση. Αφού δεν υπήρξε καμία ανταπόκριση από το ΥΠΕΞ της Βενεζουέλας μέχρι το Μάρτιο του ίδιου έτους, τα ίδια θύματα απευθύνθηκαν με δική τους πρωτοβουλία στον Πρόεδρο του ΣΥΡΙΖΑ, κ. Τσίπρα, ζητώντας του να στείλει και αυτός επιστολή προκειμένου να πιέσει για την απομάκρυνση του πρέσβη της Βενεζουέλας. Κατόπιν του αιτήματος θυμάτων, ο κ. Τσίπρας όντως έστειλε την επιστολή που του ζητήθηκε. Αποτέλεσμα ήταν ένα μήνα μετά την επιστολή Τσίπρα να ανακληθεί ο θύτης στη Βενεζουέλα». Το κόμμα της αξιωματικής αντιπολίτευσης επιτέθηκε επίσης στην κυβερνητική παράταξη με τη «λογική» ότι «μακάρι η ΝΔ και ο κ. Μητσοτάκης να μπορούσαν να ισχυριστούν ότι σε κάθε περίπτωση κακοποίησης ήταν με τη πλευρά των θυμάτων, όπως ο κ. Τσίπρας, και όχι των θυτών, ωστόσο οι προσπάθειες συγκάλυψης στις περιπτώσεις Γεωργιάδη και Λιγνάδη δυστυχώς δεν το επιβεβαιώνουν. Καταπέλτης ήταν -αξίζει να σημειωθεί- και το πόρισμα του Συνηγόρου του Πολίτη για τις σεξουαλικές επιθέσεις που δέχθηκαν οι εργαζόμενες στην πρεσβεία της Βενεζουέλας στην Αθήνα το 2013. Ο Συνήγορος του Πολίτη αναγνωρίζει με απόφαση του 2017 ότι ο πρώην πρέσβης της Βενεζουέλας Φρανκλίν Γκονζάλες παρενοχλούσε σεξουαλικά εργαζόμενες της πρεσβείας, ενώ αναφέρεται αναλυτικά και στον ρόλο που έπαιξε ο κ. Τσίπρας με την παρέμβαση του στον πρόεδρο της Βενεζουέλας.Πως άρχισε να ξετυλίγεται το κουβάρι; Το 2016 αποκαλύφθηκε το μαρτύριο που βίωσαν επί μήνες πέντε γυναίκες εργαζόμενες στην πρεσβεία της Βενεζουέλας στην Αθήνα από τις σεξουαλικές επιθέσεις του πρώην πρέσβη της Βενεζουέλας Φρανκλίν Γκονζάλες, την περίοδο 2012 - 2013. Ανάμεσα στα θύματα μάλιστα, βρισκόταν και η κόρη πρώην υπουργού του ΣΥΡΙΖΑ. Ο εφιάλτης για τις εργαζόμενες στην Πρεσβεία της Βενεζουέλας ξεκίνησε το φθινόπωρο του 2012 και κράτησε μέχρι τον Ιούνιο του 2013. Ένα από τα θύματα μάλιστα είχε καταγγείλει και απόπειρα βιασμού. Όπως αποκαλύφθηκε, ο Αλέξης Τσίπρας, ο οποίος γνώριζε για τις σεξουαλικές επιθέσεις, είχε αποστείλει το 2013 επιστολή στον Νικολάς Μαδούρο, ζητώντας του να αποσύρει διακριτικά τον πρέσβη, επιχειρώντας να συγκαλύψει την υπόθεση, καθώς η δημοσιοποίηση του σκανδάλου «από τα συστημικά μέσα ενημέρωσης» θα έβλαπτε «την Αριστερά τόσο στη Βενεζουέλα όσο και στην Ελλάδα», όπως ανέφερε χαρακτηριστικά. Μεταξύ άλλων ανέφερε στην επιστολή του στον Μαδούρο ο κ. Τσίπρας: Ένα από τα θύματα είχε αποκαλύψει ότι στελέχη του ΣΥΡΙΖΑ είχαν ζητήσει από τα θύματα του πρέσβη να μην καταγγείλουν τις σεξουαλικές επιθέσεις για να μη πληγεί πολιτικά ο ΣΥΡΙΖΑ, που διεκδικούσε τότε την εξουσία.Ειδήσεις σήμερα Ο Μάικ Πομπέο προσελήφθη ως... σχολιαστής του Fox NewsΣτο «μικροσκόπιο» Αχαΐα, Θεσσαλονίκη και Κοζάνη - Πώς και πότε θα ανοίξει το λιανεμπόριοΣήμερα αποφασίζει η Εθνική Επιτροπή Εμβολιασμών για το εμβόλιο της AstraZenecaΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-04-09T09:48:00+03:00
https://www.protothema.gr/greece/article/1123222/metoo-enas-akomi-ithopoios-kaleitai-os-upoptos-meta-tin-kataggelia-gunaikas-gia-viasmo/,#Metoo: Ένας ακόμη ηθοποιός καλείται ως ύποπτος μετά την καταγγελία γυναίκας για βιασμό,Στο αρχείο οι καταγγελίες για τον σεναριογράφο και πρόεδρο της &nbsp;Ένωσης Σεναριογράφων&nbsp; Αλέξανδρο&nbsp;Κακαβά,"Αντιμέτωπος με κακουργηματική δίωξη δεν αποκλείεται να βρεθεί το αμέσως επόμενο διάστημα ένας ακόμη ηθοποιός, τον οποίο έχει καταγγείλει γυναίκα για βιασμό της με αναφορά στο Σωματείο Ελλήνων Ηθοποιών αλλά και με κατάθεση που έδωσε στον εισαγγελέα Κων. Σπυροπουλο, ο οποίος διενεργεί τη σχετική έρευνα.  Ο εν λόγω ηθοποιός έπειτα από την μαρτυρία της καταγγέλλουσας καλείται να δώσει εξηγήσεις ως ύποπτος στον εισαγγελέα για κακουργηματική πράξη. Ωστόσο, ο ίδιος έχει το δικαίωμα να ζητήσει και να λάβει προθεσμία για να προετοιμάσει τις εξηγήσεις του. Ο χρόνος για την κλήτευση του συγκεκριμένου ηθοποιού ενώπιον της Δικαιοσύνης άρχισε να μετρά αντίστροφα μετά από την κατάθεση της γυναίκας στον εισαγγελέα. Η καταγγέλλουσα, η οποία δεν έχει καμία σχέση με τον χώρο του θεάτρου και της ηθοποιίας, περιέγραψε σύμφωνα με πληροφορίες στην κατάθεσή της πράξεις σεξουαλικής κακοποίησής της, οι οποίες στοιχειοθετούν το αδίκημα του βιασμού.  Σύμφωνα με τις ίδιες πληροφορίες, η νεαρή γυναίκα επιβεβαίωσε στον εισαγγελέα όσα είχε καταθέσει αρχικά στο Σωματείο Ελλήνων Ηθοποιών (ΣΕΗ), ότι δηλαδή μετά την γνωριμία της με τον ηθοποιό, τον επισκέφθηκε σπίτι του. Εκεί όμως ο ηθοποιός προέβη σε ασελγείς πράξεις σε βάρος της, χωρίς τη θέλησή της. Το περιστατικό έλαβε χώρα το 2020. Πάντως, όταν η εισαγγελία λάβει γνώση και των εξηγήσεων που θα δώσει ο ηθοποιός, τότε θα αποφασίσει αν θα ασκήσει ποινική δίωξη εναντίον του ή αν θα θέσει την υπόθεση στο αρχείο. Εν τω μεταξύ, το δρόμο προς το αρχείο παίρνουν οι καταγγελίες που έγιναν στο ΣΕΗ από συνολικά 11 γυναίκες κατά του προέδρου της Ένωσης Σεναριογράφων, Αλέξανδρου Κακαβά. Αξίζει να σημειωθεί ότι τις καταγγελίες αυτές είχε παραδώσει στον εισαγγελέα ο κ. Πασχάλης Τσαρούχας ενώ ο ΣΕΗ είχε εκδώσει και ανακοίνωση στην οποία αναφέρονταν ευθέως στο όνομα του καταγγελλόμενου προέδρου της Ένωσης Σεναριογράφων. Ωστόσο, οι συγκεκριμένες καταγγελίες οδεύουν προς το αρχείο, καθώς σύμφωνα με πληροφορίες, από την εισαγγελική έρευνα που διενεργήθηκε δεν προέκυψαν στοιχεία ικανά να στοιχειοθετήσου σε βάρος του κ. Κακαβά αδικήματα κατά της γενετήσιας αξιοπρέπειας.Ειδήσεις σήμερα: Έγκλημα στα Γλυκά Νερά: «Θα την θυμάμαι πάντα χαρούμενη» λέει η δασκάλα της ΚάρολαινΟΠΕΚΑ: Κλείνει προσωρινά την Πέμπτη η πλατφόρμα για το επίδομα παιδιούΤραγωδία στο Χαϊδάρι: Νεκρή 85χρονη από φωτιά στο διαμέρισμά τηςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-05-12T17:01:00+03:00
https://www.protothema.gr/greece/article/1141898/baiden-merkel-sunadisi-ton-duo-igeton-ston-leuko-oiko-tin-pebti-stin-atzeda-kai-tomeis-diafonias/,Μπάιντεν - Μέρκελ: Συνάντηση των δύο ηγετών στον Λευκό Οίκο την Πέμπτη - Στην ατζέντα και «τομείς διαφωνίας»,Ο 11&nbsp;<span>δισεκατομμυρίων δολαρίων αγωγός Nord Stream 2&nbsp;αλλά και το ζήτημα της άρσης πατεντών στην μάχη για τον περιορισμό της πανδημίας θα βρεθούν στο τραπέζι της συζήτησης</span>,"Ο Αμερικανός πρόεδρος Μπάιντεν υποδέχεται στον Λευκό Οίκο την Γερμανίδα καγκελάριο Μέρκελ την ερχόμενη Πέμπτη, ανακοίνωσε ο Λευκός Οίκος Ο πρόεδρος των ΗΠΑ Τζο Μπάιντεν θα έχει συνομιλίες με την καγκελάριο της Γερμανίας Άγγελα Μέρκελ στον Λευκό Οίκο την ερχόμενη Πέμπτη, σε μια συνάντηση που έχει στόχο να επαναβεβαιώσει «τον βαθύ και αδιάκοπο» δεσμό μεταξύ των δύο συμμάχων του NATO, όπως και την αντιμετώπιση κάποιων τομέων διαφωνίας, ανακοίνωσε χθες, Παρασκευή, ο Λευκός Οίκος. Η εκπρόσωπος του Λευκού Οίκου Τζεν Ψάκι διευκρίνισε ότι οι δύο ηγέτες θα συζητήσουν για τις επιθέσεις λυτρισμικού που έπληξαν εταιρείες στις ΗΠΑ και στον κόσμο, όπως και για τον αγωγό φυσικού αερίου Nord Stream 2 από την Ρωσία στη Γερμανία, στον οποίο αντιτίθεται η Ουάσινγκτον.  Η Ψάκι πρόσθεσε ότι θα είναι μια «επίσημη επίσκεψη εργασίας» που αποσκοπεί στην ενίσχυση της σύμπραξης μεταξύ των δύο χωρών και στην εξεύρεση τρόπων για την περαιτέρω ενίσχυση της συνεργασίας τους. Πρόκειται για την πρώτη επίσκεψη της Μέρκελ στην Ουάσινγκτον από τον Ιανουάριο που ανέλαβε προεδρικά καθήκοντα ο Μπάιντεν. Η Μέρκελ, η οποία διανύει την τέταρτη θητεία της στην καγκελαρία, έχει δηλώσει ότι θα αποχωρήσει μετά τις βουλευτικές εκλογές του Σεπτεμβρίου στη Γερμανία. Η Ψάκι σημείωσε ότι ο Μπάιντεν εξακολουθεί να θεωρεί τον ύψους 11 δισεκατομμυρίων δολαρίων αγωγό Nord Stream 2 μια «κακή συμφωνία», αλλά δεν διευκρίνισε αν θα μπορέσει να επιτευχθεί συμφωνία που θα αποτρέψει την επαναφορά των αμερικανικών δασμών, οι οποίοι ανεστάλησαν προσωρινά, στην Nord Stream 2 AG, την γερμανική εταιρεία που βρίσκεται πίσω από τον αγωγό, και τον επικεφαλής της. Το αμερικανικό υπουργείο Εξωτερικών συμπέρανε τον Μάιο ότι η δραστηριότητα της εταιρείας και του προέδρου και διευθύνοντα συμβούλου της Ματίας Βάρνιγκ, που είναι σύμμαχος του Ρώσου προέδρου Βλαντίμιρ Πούτιν, επιδέχεται κυρώσεις. Ωστόσο ο υπουργός Εξωτερικών Άντονι Μπλίνκεν ήρε άμεσα τις κυρώσεις αυτές, λέγοντας ότι αυτό ήταν προς το εθνικό συμφέρον των ΗΠΑ. Ο Μπάιντεν έχει δηλώσει ότι θέλει να βελτιώσει τις σχέσεις με τη Γερμανία, έναν σύμμαχο που χρειάζεται για να συμβάλει στην αντιμετώπιση ευρύτερων ζητημάτων, μεταξύ των οποίων η κλιματική αλλαγή, η οικονομική ανάκαμψη και οι σχέσεις με το Ιράν και την Κίνα. Γερμανοί αξιωματούχοι δήλωσαν ότι ελπίζουν σε επίλυση του ζητήματος ως τον Αύγουστο και ότι η συνάντηση Μπάιντεν-Μέρκελ μπορεί να δώσει σημαντική ώθηση στην επίτευξη συμφωνίας. Το Βερολίνο και η Ουάσινγκτον διαφωνούν επίσης πάνω στο θέμα μιας προσωρινής άρσης των δικαιωμάτων πνευματικής ιδιοκτησίας που εξετάζεται από μέλη του Παγκόσμιου Οργανισμού Εμπορίου για να συμβάλει στον τερματισμό της πανδημίας του νέου κορωνοϊού. Η Ουάσινγκτον υποστηρίζει την άρση, αλλά η Γερμανία αντιτίθεται. Ερωτηθείσα αν ο Μπάιντεν θα επιδιώξει να πείσει την Μέρκελ να υποστηρίξει την άρση των πατεντών, η Ψάκι απάντησε ότι ο πρόεδρος «υποστηρίζει πολύ» μια τέτοια ενέργεια, αλλά σημείωσε ότι αυτή αποτελεί ένα μόνο από τα διάφορα εργαλεία που θα μπορούσαν να χρησιμοποιηθούν για να ενισχύσουν τα ποσοστά των εμβολιασμών κατά της COVID-19 στον κόσμο. Η Διεθνής Αμνηστία, η οργάνωση Public Citizen και η Ένωση Αεροσυνοδών-CWA και άλλες οργανώσεις καλούν τον Μπάιντεν σε επιστολή που του απηύθυναν χθες να ασκήσει πιέσεις στην Μέρκελ για να υποστηρίξει την άρση. «Η σύνοδος κορυφής με την Μέρκελ δεν μπορεί να θεωρηθεί επιτυχημένη» αν δεν υπάρξει συμφωνία γι'αυτό και «δεν τεθεί ως προτεραιότητα να δοθεί το γρηγορότερο δυνατό τέλος στην πανδημία», σημειώνουν στην επιστολή τους, αντίγραφο της οποίας εξασφάλισε το Reuters. Η Ψάκι σημείωσε ότι οι δύο ηγέτες θα συζητήσουν επίσης για τις επιθέσεις λυτρισμικού, μετά τις πιέσεις που άσκησε ο Μπάιντεν στον Πούτιν να ενεργήσει κατά όσων διαπράττουν ηλεκτρονικά εγκλήματα και δραστηριοποιούνται εκτός Ρωσίας. Πηγή: ΑΠΕ-ΜΠΕΕιδήσεις σήμεραΜοντέλο… αεροδρομίου για τη μετάλλαξη Δέλτα: App, barcode και ηλεκτρονικό «face control» σε εστίαση και διασκέδασηΚατάρρευση πολυκατοικίας στη Φλόριντα: Αυξήθηκαν σε 79 τα θύματα, που ανασύρθηκαν από τα συντρίμμια#MeToo στην Τουρκία: Κύμα υποστήριξης στην ηθοποιό που βιάστηκε από τον πατέρα τηςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-07-10T09:07:00+03:00
https://www.protothema.gr/greece/article/1145406/nees-apokalupseis-apo-ti-sofia-bekatorou-olubionikis-mou-epitethike-sexoualika-sta-16-mou/,Νέες αποκαλύψεις από τη Σοφία Μπεκατώρου: «Ολυμπιονίκης μου επιτέθηκε σεξουαλικά στα 16 μου»,"<span>Σε συνέντευξή της στην εφημερίδα «Τα ΝΕΑ», η Ολυμπιονίκης της ιστιοπλοΐας αποκαλύπτει ένα ακόμη περιστατικό σεξουαλικής παρενόχλησης - Το είχε πει στον πατέρα της, ο οποίος δεν μπορούσε να φανταστεί ότι «το παιδί του, που ήταν 16 ετών, κάποιος άλλος το έβλεπε ως γυναίκα»</span>","Σε νέες αποκαλύψεις για περιστατικό σεξουαλικής επίθεσης σε βάρος της προχώρησε η Ολυμπιονίκης της Ιστιοπλοΐας, Σοφία Μπεκατώρου, υποστηρίζοντας ότι αυτό συνέβη σε ηλικία 16 ετών και δράστης ήταν ένας άλλος Ολυμπιονίκης. Σε συνέντευξή της στην εφημερίδα «Τα ΝΕΑ», η Σοφία Μπεκατώρου, από την οποία ξεκίνησαν οι αποκαλύψεις για το ελληνικό «#metoο», όταν βρήκε το σθένος να εξομολογηθεί την κακοποίηση που υπέστη από παράγοντα της ομοσπονδίας της Ιστιοπλοΐας, περιέγραψε τι συνέβη. «Ναι (σ.σ. είχα αντιμετωπίσει σεξουαλική παρενόχληση ως παιδί) από πολύ μεγάλο αθλητή, Ολυμπιονίκη, όταν ήμουν 16 ετών, ο οποίος ευτυχώς άκουσε το όχι που του είπα» λέει αρχικά η Σοφία Μπεκατώρου και προσθέτει: «Το έχω καταθέσει στον εισαγγελέα, αλλά είναι δευτερευούσης σημασίας σε σχέση με αυτό που συνέβη από παράγοντα. Ήταν Σεπτέμβριος, κάναμε προπόνηση στον Πειραιά και επειδή φυσούσε πάρα πολύ δεν μπορούσαμε να βγούμε με σκάφος. Εκείνος είχε ένα τζετ σκι και μου πρότεινε να πάμε να δούμε τον καιρό. Δέχτηκα. Κάποια στιγμή βγάζει το τζετ σκι από την πίσω πλευρά της Μαρίνας Ζέας, προσποιούμενος ότι θέλει να φτιάξει κάτι, με ρίχνει πάνω στο τζετ σκι -υπ’ όψιν ήταν 100 κιλά- και με κοιτάζει. Του λέω ""τι κάνεις;"". Μου απάντησε ""έλα τώρα, δεν θέλεις;"". Του απάντησα ""όχι"" και εκείνος με άφησε και επιστρέψαμε πίσω».  Η Σοφία Μπεκατώρου εξομολογείται ότι περιέγραψε το σκηνικό στον πατέρα της, ο οποίος, όπως λέει, της απάντησε: «Έλα ρε Σοφία, δεν μπορώ να πιστέψω ότι ο αυτός ο άνθρωπος ήθελε κάτι ερωτικό από σένα. Από αυτόν έχεις να μάθεις πολλά, συνέχισε».«Φυσικά, ο πατέρας μου δεν ήθελε να με θέσει σε κίνδυνο. Απλώς δεν μπορούσε να συνειδητοποιήσει ότι το παιδί του, που ήταν 16 ετών, κάποιος άλλος το έβλεπε ως γυναίκα» συμπληρώνει η Ολυμπιονίκης της Ιστιοπλοΐας.«Κρίνοντας από τον ίδιο, αδυνατούσε να φανταστεί ότι ένας άνθρωπος πολύ μεγαλύτερος από μένα θα μπορούσε να συμπεριφερθεί με αυτόν τον τρόπο» καταλήγει η Σοφία Μπεκατώρου.Ειδήσεις σήμεραΤραγωδία στον Άγιο Βασίλειο Θεσσαλονίκης - Δύο νεκροί σε τροχαίοΦονικές πλημμύρες στην Κίνα: Στους 33 οι νεκροί - Άλλοι 8 άνθρωποι εξακολουθούν να αγνοούνταιΣτα άδυτα του Αγίου Όρους: Η σωτηρία του Εφραίμ, η διχόνοια και η Ουκρανή γιατρόςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-07-22T08:11:00+03:00
https://www.protothema.gr/greece/article/1146969/alert-profulakisteos-krithike-o-petros-filippidis/,Προφυλακιστέος ο Πέτρος Φιλιππίδης για έναν βιασμό και δύο απόπειρες βιασμού,Πέτρος Φιλιππίδης: Ο ηθοποιός απολογήθηκε υπό άκρα μυστικότητα στην 15η τακτική ανακρίτρια κατηγορούμενος για  έναν  βιασμό και δύο απόπειρες βιασμού,"Προφυλακιστέος κρίθηκε πριν λίγο ο ηθοποιός Πέτρος Φιλιππίδης ο οποίος απολογήθηκε κάτω από άκρα μυστικότητα στην ανακρίτρια για ένα βιασμό και δύο απόπειρες βιασμού μετά από ισάριθμες καταγγελίες συναδέλφων του γυναικών σε βάρος του. Ο ηθοποιός κλήθηκε σε απολογία από την 15η τακτική ανακρίτρια που διενεργεί την έρευνα, απολογήθηκε για το βαρύ κατηγορητήριο που αντιμετωπίζει σε βαθμό κακουργήματος, αρνήθηκε το σύνολο των κατηγοριών, αλλά οι υπερασπιστικοί ισχυρισμοί του δεν έπεισαν ανακρίτρια και εισαγγελέα οι οποίες με την απόφασή τους του έδειξαν το δρόμο για τη φυλακή. Η «βόμβα» σε βάρος του ηθοποιού έσκασε τον περασμένο Φεβρουάριο, όταν άρχισαν οι πρώτες αποκαλύψεις για φαινόμενα σεξουαλικής κακοποίησης στο πλαίσιο του ελληνικού #metoo.  Η έρευνα της 15ης ανακρίτριας για την πολύκροτη υπόθεση των καταγγελιών σε βάρος του Πέτρου Φιλιππίδη, εξελίχθηκε όλα αυτό το διάστημα αθόρυβα και μεθοδικά και σήμερα κλήθηκε σε απολογία. Όλο αυτό το διάστημα έχει βρεθεί στο επίκεντρο της δημοσιότητας, και πάντα έδινε τις δικές του εξηγήσεις για όλα όσα του καταλογίζονται. Είναι αυτονόητο, ότι λόγω ακριβώς των όσων διακυβεύονται, πως ο κατηγορούμενος έδωσε «μάχη» για να αντικρούσει το βαρύ κατηγορητήριο και να πείσει ανακρίτρια και εισαγγελέα ότι δεν είναι ύποπτος τέλεσης νέων αδικημάτων, ούτε ύποπτος φυγής και ως εκ τούτου δεν συντρέχουν λόγοι προφυλάκισης. Ειδικότερα, στο πλαίσιο της ανακριτικής έρευνας που είχε ξεκινήσει από τον περασμένο Μάιο, μετά την άσκηση της δίωξης σε βάρος του ηθοποιού από τον εισαγγελέα Κώστα Σπυρόπουλο, έχουν καταθέσει στην ανακρίτρια οι τρεις γυναίκες που έχουν καταγγείλει τον Πέτρο Φιλιππίδη για κακοποιητικές σεξουαλικές συμπεριφορές σε βάρος τους. Οι δυο από αυτές έχουν περιγράψει με τις καταθέσεις τους απόπειρες του κατηγορούμενου να τις βιάσει και έχουν αναφερθεί λεπτομερώς σε γεγονότα και καταστάσεις που βίωσαν όταν βρέθηκαν πρόσωπο με πρόσωπο με τον ηθοποιό και στο πλαίσιο επαγγελματικών συναντήσεων που είχαν μαζί του. Η τρίτη καταγγέλλουσα έχει περιγράψει και εκείνη ένα σκηνικό άγριας κακοποιητικής συμπεριφοράς εκ μέρους του κατηγορούμενου με γεγονότα που στάθηκαν ικανά να στοιχειοθετήσουν το αδίκημα του βιασμού σε βάρος του γνωστού ηθοποιού. Κοινός τόπος των όσων περιγράφουν οι τρεις γυναίκες είναι ότι ήλθαν σε επαφή με τον Πέτρο Φιλιππίδη, ενώ αναζητούσαν εργασία και εκείνος τους επιτέθηκε σεξουαλικά παρά τη θέλησή τους. Εκτός των καταθέσεων των τριών γυναικών, στο ανακριτικό γραφείο έχουν προσέλθει και μάρτυρες που έχουν προταθεί από την πλευρά τους, ενώ θεωρείται σχεδόν βέβαιο ότι στην ανακρίτρια θα προσκομιστούν και άλλα στοιχεία, ενδεχομένως και νέες μαρτυρικές καταθέσεις, που ενισχύουν τις κατηγορίες.Οι κατηγορίες που τον βαρύνουν  Οι πράξεις που αποδίδονται στον Πέτρο Φιλιππίδη, έχουν λάβει χώρα, σύμφωνα με τις παθούσες, το 2008, το 2010 και το 2014. Συγκεκριμένα, η γυναίκα με τη μαρτυρία της οποίας στοιχειοθετήθηκε το αδίκημα του βιασμού, έχει αναφερθεί σύμφωνα με πληροφορίες σε γεγονότα του 2008 που έλαβαν χώρα μέσα στο θέατρο «Ήβη», όπου είχε πάει για να συναντήσει τον ηθοποιό και συνάδελφο της, στο πλαίσιο επαγγελματικού ραντεβού. Εκεί, ο κατηγορούμενος σύμφωνα με την μαρτυρία της, της επιτέθηκε προχωρώντας σε πράξεις εναντίον της, οι οποίες σύμφωνα με το νέο Ποινικό Κώδικα συνιστούν το αδίκημα του βιασμού, ακόμη και αν δεν έλαβε χώρα συνουσία. Ειδικότερα, η καταγγέλλουσα αν και φέρεται να περιέγραψε πράξεις που κατατείνουν περισσότερο σε απόπειρα βιασμού, ο εισαγγελέας αναβάθμισε την κατηγορία σε βιασμό σε βάρος του ηθοποιού, βάσει του άρθρου 336 του Ποινικού Κώδικα το οποίο μεταξύ άλλων αναφέρει τα εξής: «Όποιος με σωματική βία ή με απειλή σοβαρού και άμεσου κινδύνου ζωής ή σωματικής ακεραιότητας εξαναγκάζει άλλον σε επιχείρηση ή ανοχή γενετήσιας πράξης τιμωρείται με κάθειρξη τουλάχιστον δέκα ετών. Γενετήσια πράξη είναι η συνουσία και οι ίσης βαρύτητας με αυτήν πράξεις». Το δεύτερο αδίκημα που αφορά σε απόπειρα βιασμού, προέρχεται από την κατάθεση άλλης ηθοποιού, η οποία τον Φεβρουάριο του 2010 είχε επισκεφθεί το θέατρο «Μουσούρη» για να παρακολουθήσει τον Πέτρο Φιλιππίδη σε θεατρική παράσταση. Είχε προηγηθεί επαγγελματικό ραντεβού μεταξύ των δυο ηθοποιών και σύμφωνα με την καταγγέλλουσα, είχε συμφωνηθεί η ίδια να αναλάβει ρόλο στο συγκεκριμένο θεατρικό έργο. Η καταγγελλόμενη απόπειρα βιασμού από τον Πέτρο Φιλιππίδη έγινε, σύμφωνα με τη συνάδελφό του, μέσα στο καμαρίνι. Η γυναίκα, κατάφερε, ωστόσο, να ξεφύγει και όταν μάλιστα προειδοποίησε τον συνάδελφο της πως θα μιλήσει εκείνος την απείλησε πως θα την καταστρέψει επαγγελματικά. Η τρίτη μαρτυρία που αφορά και πάλι το αδίκημα της απόπειρας βιασμού, προέρχεται επίσης από ηθοποιό, η οποία κατέθεσε ότι συναντήθηκε με τον κατηγορούμενο σήμερα συνάδελφό της, το 2014 στο πλαίσιο των προσπαθειών που έκανε για να βρει εργασία. Εκείνος προσφέρθηκε να την επιστρέψει στο σπίτι της μετά το ραντεβού τους αλλά την οδήγησε με το αμάξι σε δρομάκι στο Παλαιό Ψυχικό, όπου σύμφωνα με όσα περιέγραψε η καταγγέλλουσα επιχείρησε να την βιάσει, αφού πρώτα κλείδωσε τις πόρτες του οχήματος του.«Λυπάμαι και οργίζομαι…» Από την πλευρά του, ωστόσο, ο ηθοποιός έχει αρνηθεί όλα όσα του προσάπτουν οι καταγγέλλουσες, με πολυσέλιδο υπόμνημα που είχε καταθέσει στον εισαγγελέα πριν ακόμη ασκηθεί η ποινική δίωξη σε βάρος του. Την ίδια υπερασπιστική γραμμή ακολούθησε ο κατηγορούμενος και τώρα κατά την απολογία του στην ανακρίτρια, προσκομίζοντας και νέους ισχυρισμούς προς ενίσχυση των θέσεων του. Συγκεκριμένα, με το υπόμνημα ο Πέτρος Φιλιππίδης είχε επιχειρήσει να αντικρούσει μια προς μια τις καταγγελίες σε βάρος του. Σε ό,τι αφορά στην μαρτυρία της πρώτης ηθοποιού που τον κατήγγειλε για βιασμό της το 2008, ο κατηγορούμενος ανέφερε πως η γυναίκα αυτή είχε «εμμονή μαζί του και ήταν πάντα άκρως διαχυτική». Ο ηθοποιός υποστήριξε ότι ποτέ δεν προσπάθησε να προσεγγίσει ερωτικά την καταγγέλλουσα, ούτε της τηλεφωνούσε βράδυνες ώρες και ούτε της έστελνε γραπτά μηνύματα, όπως η ίδια υποστηρίζει. Αντίθετα, όπως αναφέρει, εκείνη του τηλεφωνούσε επίμονα και τον καλούσε σε στιγμές που ο ίδιος βρίσκονταν σε διακοπές με την οικογένειά του, φέρνοντας τον σε δύσκολη θέση. «Ουδέποτε προσπάθησα να έρθω σε σεξουαλική επαφή μαζί της και μάλιστα χωρίς τη θέλησή της, ως ψευδώς ισχυρίζεται … Λυπάμαι βαθύτατα για την ίδια και οργίζομαι για όσα ψευδώς μου προσάπτει, ενώ προσπάθησα με κάθε καλή προαίρεση να μην την εκθέσω, να μην την προσβάλλω, αλλά να την απωθήσω με τον ομαλότερο και ευγενέστερο δυνατό τρόπο», ανέφερε χαρακτηριστικά ο Πέτρος Φιλιππίδης στο υπόμνημα παροχής εξηγήσεων που είχε καταθέσει στον εισαγγελέα. Στην ίδια γραμμή, δηλαδή της άρνησης των κατηγοριών, κινούνται οι ισχυρισμοί του ηθοποιού και για τις άλλες δυο κατηγορίες σε βάρος του. Όπως υποστήριξε ουδέποτε αποπειράθηκε να βιάσει τις δυο άλλες καταγγέλλουσες. Εκτός του απολογητικού του υπομνήματος ο ηθοποιός είχε ζητήσει από τον εισαγγελέα να λάβει καταθέσεις και από πρόσωπα που θα επιβεβαίωναν τους ισχυρισμούς του. Ένα από τα πρόσωπα αυτά που είχε καταθέσει στον κ. Σπυρόπουλου, είναι και η σύζυγος του Πέτρου Φιλιππίδη, Ελπίδα Νίνου, η οποία και υπερασπίστηκε με την κατάθεσή της τον σύντροφό της. Σύμφωνα με πληροφορίες έχει ήδη συλληφθεί και κρατείται στη ΓΑΔΑ και αύριο αναμένεται να γίνει η μεταγωγή του στις φυλακές που θα κρατηθεί. Με βάση τις ίδιες πληροφορίες αυτές θα είναι οι φυλακές της Τρίπολης, στις οποίες ήδη κρατείται προφυλακισμένος για ανάλογα αδικήματα και ο ηθοποιός και σκηνοθέτης Δημήτρης Λιγνάδης.Ειδήσεις σήμεραΦωτιά στη Σταμάτα: Ενημέρωση από Χρυσοχοΐδη και Χαρδαλιά - Τέσσερις προσαγωγές υπόπτωνΦωτιά στη Σταμάτα: Σε ύφεση η πυρκαγιά - Διάσπαρτες μικροεστίες, επιφυλακή για αναζωπυρώσειςΦωτιά στη Σταμάτα: Είκοσι σπίτια καμένα ή με μεγάλες ζημιέςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-07-27T19:06:00+03:00
https://www.protothema.gr/greece/article/1104055/stin-teliki-eutheia-i-eisaggeliki-ereuna-gia-pasignosto-ithopoio-ereunatai-kai-gia-viasmo/,Στην τελική ευθεία η εισαγγελική έρευνα για πασίγνωστο ηθοποιό - Ερευνάται και για βιασμό,Υπό έρευνα για βιασμό που τελέσθηκε το 2020 και ένας ακόμη ηθοποιός,"Σημαντικές είναι πλέον οι εξελίξεις από το «μέτωπο» των ερευνών που διενεργούνται στην εισαγγελία Πρωτοδικών της Αθήνας για τις καταγγελίες περί σεξουαλικής κακοποίησης στο χώρο του θεάτρου και της ηθοποιίας. Πλέον μια ακόμη σοβαρή δικογραφία που έχει σχηματιστεί στο πλαίσιο των καταγγελιών για το ελληνικό #Metoo βαίνει προς ολοκλήρωση τις επόμενες ημέρες. Η δικογραφία αυτή έχει ως κεντρικό πρόσωπο πασίγνωστο ηθοποιό, ο οποίος έχει καταγγελθεί από γυναίκες συναδέλφους του για απόπειρες βιασμού τους. Μάλιστα και οι δυο αυτές καταγγελίες – η μία μάλιστα έχει κατατεθεί στην εισαγγελία υπό μορφή μήνυσης – έχουν δει το φως της δημοσιότητας. Πλέον, όμως, στις καταγγελίες αυτές προστίθεται και μια ακόμη που θέλει τον δημοφιλή ηθοποιό και θιασάρχη να έχει τελέσει το αδίκημα του βιασμού το έτος 2008. Αυτό σημαίνει πως το εν λόγω καταγγελλόμενο αδίκημα δεν έχει παραγραφεί. Βεβαίως η αναφορά για βιασμό σε βάρος του ηθοποιού ερευνάται από τον αρμόδιο εισαγγελέα, ο οποίος και θα κρίνει εάν αυτή είναι αξιόπιστη ή όχι. Αν πάντως τα όσα αποδίδονται στον ηθοποιό στοιχειοθετηθούν τότε ο ίδιος θα κληθεί να δώσει εξηγήσεις στις δικαστικές αρχές σε βαθμό κακουργήματος.  Εκτός όμως από την καταγγελία για βιασμό σε βάρος του ηθοποιού, η οποία φέρεται να έχει γίνει από γυναίκα συνάδελφό του, η εισαγγελία ερευνά τουλάχιστον μια ακόμη που αφορά στο αδίκημα της απόπειρας βιασμού.  Επίσης, στο «μικροσκόπιο» των εισαγγελικών αρχών βρίσκεται και δεύτερη καταγγελία η οποία αφορά επίσης σε απόπειρα βιασμού. Οι δυο αυτές καταγγελλόμενες απόπειρες βιασμού φέρονται να έχουν τελεσθεί η μια το 2010 και η άλλη το 2014. Μάλιστα, πληροφορίες αναφέρουν τουλάχιστον δυο από τις γυναίκες που φέρονται ως θύματα του ηθοποιού έχουν καταθέσει στις εισαγγελικές αρχές και έχουν επιβεβαιώσει τα όσα αρχικά έχουν καταγγείλει αρχικά στο Σωματείο Ελλήνων Ηθοποιών.Ο δεύτερος ηθοποιός και οι νέες καταγγελίες στο ΣΕΗ Παράλληλα, στα χέρια των αρμόδιων εισαγγελέων υπάρχει, κατά τις ίδιες πληροφορίες και δεύτερη καταγγελία σε βάρος άλλου ηθοποιού και πάλι για το αδίκημα του βιασμού, το οποίο φέρεται να έχει τελεστεί το 2020!  Η έρευνα για το σύνολο των καταγγελιών σε βάρος των δυο ηθοποιών αναμένεται πάντως να ολοκληρωθεί το αμέσως επόμενο διάστημα. Οι δυο καταγγελλόμενοι ηθοποιοί εφόσον ο εισαγγελέας το κρίνει θα κληθούν τελευταίοι να δώσουν τις δικές τους εξηγήσεις στον εισαγγελέα ο οποίος και θα αποφασίσει αν θα προχωρήσει στην άσκηση ποινικών διώξεων. Πάντως σήμερα στην εισαγγελία διαβιβάστηκε ένα νέο πακέτο αναφορά με καταγγελίες για αδικήματα προσβολής τις γενετήσιας ελευθερίας από τον πρόεδρο του πειθαρχικού συμβουλίου του Σωματείου Ελλήνων Ηθοποιών Πασχάλη Τσαρούχα. Πρόκειται για πέντε νέους φακέλους με καταγγελίες που έχουν γίνει στο ΣΕΗ τις τελευταίες ημέρες. Κατά την έξοδό του από το εισαγγελικό γραφείο ο κ. Τσαρούχας, δήλωσε: «Στο πλαίσιο της τακτικής πια επαφής με τον εισαγγελέα φέραμε σήμερα πέντε νέους φακέλους. Η εντολή που έχουμε από τον εισαγγελέα είναι να φέρνουμε καταγγελίες που αφορούν σε προσβολή γενετήσιας ελευθερίας. Το πιθανότερο είναι να ξαναβρεθούμε. Σε ό,τι αφορά τις εργασίες στο Πειθαρχικό Όργανο του ΣΕΗ υπάρχει ένα σαφές χρονοδιάγραμμα που είμαστε υποχρεωμένοι να το τηρούμε, γιατί έχει δικαιώματα και ο καταγγελλόμενος και ο καταγγέλλων. Και πρέπει να τηρήσουμε αυστηρά τις διαδικασίες, για να είμαστε όσο πιο σωστοί τυπικά, θεσμικά. Και να έχουμε μια πλήρη εικόνα, να μην αδικήσουμε κανένα».Ειδήσεις σήμερα Κορωνοϊός: Στα 2.405 τα νέα κρούσματα - Τα 1.137 στην Αττική Κορωνοϊός - Μόσιαλος: Τι ξέρουμε για το εμβόλιο της AstraZeneca και τις θρομβώσεις Παπαευαγγέλου: 20.000 ενεργά κρούσματα στη χώρα – Στον Πειραιά το υψηλότερο ποσοστό θετικότητας Ακολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-12T20:29:00+02:00
https://www.protothema.gr/greece/article/1147353/profulakisi-filippidi-to-sholio-tis-lenas-drosaki-gia-tin-anartisi-tsarouha/,Προφυλάκιση Φιλιππίδη: Το σχόλιο της Λένας Δροσάκη για την ανάρτηση Τσαρούχα,"<span>Ειδική αναφορά από την ηθοποιό στο ελληνικό metoo - «<em>Είμαστε όλοι μαζί</em>», έγραψε - Η ανάρτηση του Πασχάλη Τσαρούχα,&nbsp;προέδρου του πειθαρχικού συμβουλίου του Σωματείου Ελλήνων Ηθοποιών</span>","Με το αίσθημα δικαιοσύνης και λύτρωσης να επικρατεί, η ηθοποιός Λένα Δροσάκη, ένα από τα θύματα σεξουαλικής επίθεσης από τον Πέτρο Φιλιππίδη, έστειλε ηχηρό μήνυμα συλλογικότητας και ευαισθητοποίησης απέναντι σε φαινόμενα κακοποίησης γυναικών.  Αναπαράγοντας την ανάρτηση του προέδρου του πειθαρχικού συμβουλίου του Σωματείου Ελλήνων Ηθοποιών, Πασχάλη Τσαρούχα, στο Instagram, η Λένα Δροσάκη έκανε αναφορά στο ελληνικό metoo, που ξεκίνησε πριν από λίγο καιρό να παίρνει σάρκα και οστά στη χώρα μας, ενώ έγραψε «είμαστε όλοι μαζί».  Από την πλευρά του ο Πασχάλης Τσαρούχας, που ήταν από τους πρώτους που είχαν στα χέρια τους τον φάκελο Φιλιππίδη, έγραψε τα εξής: «Από χθες το απόγευμα δέχομαι τα τηλεφωνήματα των κοριτσιών, όλων των κοριτσιών, που κλαίγοντας ευχαριστούν και λεν ότι μας χρωστάν. Τίποτα δε χρωστάτε. Τίποτα δεν ήταν αυτό που ζήσαμε εμείς τους τελευταίους μήνες μπροστά στον δικό σας εφιάλτη, τη δική σας υπέρβαση. Εμείς όλοι σας ευχαριστούμε. Για το κουράγιο, την εμπιστοσύνη, τα δάκρυα χαράς. Σας αγαπάμε πολύ και σας ευχαριστούμε. Μέχρι το τέλος».  Το κατώφλο των φυλακών της Τρίπολης πέρασε ο Πέτρος Φιλιππίδης το μεσημέρι της Τετάρτης. Ο ηθοποιός κατηγορείται για έναν βιασμό και δύο απόπειρες βιασμού και ανάμεσα στις γυναίκες που τον κατήγγειλαν ήταν και η Λένα Δροσάκη.Καθοριστικός παράγοντας για την προφυλάκιση του Πέτρου Φιλιππίδη, ήταν για την ανακρίτρια και την εισαγγελέα ότι είναι ύποπτος τέλεσης νέων αδικημάτων.Για τον Πέτρο Φιλιππίδη, ο οποίος έχει ήδη οδηγηθεί στις φυλακές της Τρίπολης η 15η ανακρίτρια και η εισαγγελέας αποφάσισαν χθες ότι πρέπει να προφυλακιστεί για έναν βιασμό και δύο απόπειρες βιασμού (κακουργηματικές πράξεις) μετά από ισάριθμες καταγγελίες σε βάρος του από συναδέλφούς του γυναίκες.Για τους λειτουργούς της Δικαιοσύνης μέτρησε επιβαρυντικά η μακρά περίοδος δράσης του Πέτρου Φιλιππίδη που ξεκινά από το 2008 κατά την οποία φέρεται ότι εκμεταλλευόμενος την κυριαρχική θέση του σκηνοθέτη-θιασάρχη και ασκώντας εξουσία, προχώρησε σε κακουρηματικού χαρακτήρα πράξεις σε βάρος των γυναικών θυμάτων του.Σύμφωνα με πληροφορίες, στο σκεπτικό για την προφυλάκισή του, διατυπώθηκε η κρίση ότι ο ηθοποιός θα μπορούσε να επανέλθει στην επαγγελματική του δράση και να επαναλάβει τις ίδιες πράξεις και να διαπράξει τα ίδια αδικήματα. Ειδήσεις σήμεραΠέτρος Φιλιππίδης: Το σκεπτικό για την προφυλάκισή του - «Θα μπορούσε να κάνει τα ίδια»Νεάπολη Θεσσαλονίκης: O μητροπολίτης κήρυττε υπέρ του εμβολιασμού, ο «ψεκασμένος» φώναζε «αίσχος» - Δείτε βίντεοΝέες συγκεντρώσεις αντιεμβολιαστών σε Αθήνα, Θεσσαλονίκη και Πάτρα - Δείτε βίντεο και φωτογραφίεςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-07-28T22:44:00+03:00
https://www.protothema.gr/greece/article/1117894/ston-eisaggelea-neos-fakelos-me-kataggelies-gia-sexoualiki-kakopoiisi-apo-senariografo/,Στον εισαγγελέα νέος φάκελος με καταγγελίες για σεξουαλική κακοποίηση από σεναριογράφο,Ο φάκελος διαβιβάστηκε από το ΣΕΗ - Ε<span>λλοχεύει&nbsp;</span><span>ο κίνδυνος της παραγραφής για ένα από τα αδικήματα που περιγράφονται</span><span>(</span><span>το οποίο φαίνεται να είναι και το πιο σοβαρό)</span>,"Φάκελο με νέες καταγγελίες κατά γνωστού σεναριογράφου για σεξουαλική κακοποίηση, εξετάζει η εισαγγελία Πρωτοδικών της Αθήνας προκειμένου να αποφασίσει εάν θα κινήσει ή όχι μια ακόμη προκαταρκτική έρευνα, όπως έχει πράξει στο παρελθόν με αφορμή τις αποκαλύψεις στο πλαίσιο του αποκαλούμενου και ως ελληνικού #metoo. Ο συγκεκριμένος φάκελος διαβιβάστηκε στην εισαγγελία από το Σωματείο Ελλήνων Ηθοποιών (ΣΕΗ). Ωστόσο ελλοχεύει ο κίνδυνος της παραγραφής για ένα από τα αδικήματα που περιγράφονται(το οποίο φαίνεται να είναι και το πιο σοβαρό). Ειδικότερα, ο φάκελος περιλαμβάνει καταγγελίες γυναικών κατά του σεναριογράφου με μια από αυτές, ωστόσο, να ξεχωρίζει καθώς δεν αποκλείεται να στοιχειοθετεί αδίκημα που σχετίζεται με την προσβολή της γενετήσιας αξιοπρέπειας.   Και αυτό, καθώς η γυναίκα που έκανε την καταγγελία φέρεται να περιγράφει επίθεση που δέχθηκε από τον σεναριογράφο μέσα στο σπίτι του, το 2007. Αυτό όμως σημαίνει πως σε λίγους μήνες, οπότε και συμπληρώνεται 15ετία από την τέλεση του, το καταγγελλόμενο αδίκημα παραγράφεται. Ως εκ τούτου η εισαγγελία αναμένεται να αποφασίσει άμεσα για τις όποιες κινήσεις της.Ειδήσεις σήμερα:Pfizer: Στόχος η παραγωγή 100 εκατ. δόσεων το μήνα στη μονάδα στην Πουρς του ΒελγίουΟ Γκουαρδιόλα «τα έβαλε» με την UEFA: «Αν μπορεί ας κάνει 400 μέρες το κάθε έτος»Σκληρή γλώσσα Ρωσίας κατά Πολωνίας και απελαση πέντε Πολωνών διπλωματώνΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-04-23T17:40:00+03:00
https://www.protothema.gr/greece/article/1103948/nikos-nikolaou-se-anastoli-kathikodon-apo-to-kratiko-theatro-v-elladas/,Νίκος Νικολάου:  Σε αναστολή καθηκόντων από το Κρατικό Θέατρο Β. Ελλάδας,Με απόφαση του υφυπουργού Πολιτισμού ο ηθοποιός και αναπληρωτής καλλιτεχνικός διευθυντής τίθεται σε αναστολή των καθηκόντων του μέχρι να διερευνηθούν οι καταγγελίες σε βάρος του και να αποφανθεί η Δικαιοσύνη,"Σε αναστολή, μέχρι νεωτέρας, της άσκησης των καθηκόντων του από τον Δεκέμβριο του 2019  αναπληρωτή διευθυντή του Κρατικού Θεάτρου Βορείου Ελλάδος, ηθοποιού Νίκου Νικολάου προχώρησε, πριν από λίγη ώρα, το Υπουργείο Πολιτισμού και Αθλητισμού με αφορφή την εμπλοκή του ονόματός του σε καταγγελίες περί σεξουαλικής παρενόχλησης. Η ανανοίνωση έγινε διά στόματατος του υφυπουργού Σύγχρονου Πολιτισμού Νικόλα Γιατρομανωλάκη ο οποίος έχει αναλάβει να χειριστεί την υπόθεση του δεύτερου κατά σειρά, μετά τον Δημήτρη Λιγνάδη, ηθοποιού διορισμένου σε κρατική θέση το όνομα του του οποίου φέρεται να σχετίζεται με την πολύκροτη υπόθεση του ελληνικού κινήματος #MeToo «Προτεραιότητα του Υπουργείου Πολιτισμού και Αθλητισμού είναι η προστασία του κύρους του Κρατικού Θεάτρου Βορείου Ελλάδος και του συνόλου των εποπτευομένων φορέων του» αναφέρεται στην επίσημη ανακοίνωση του υπουργείου ενώ υπογραμμίζεται ότι «σε κάθε περίπτωση, η δικαίωση οποιουδήποτε πιθανού θύματος οποιουδήποτε τυχόν περιστατικού βίας ή κατάχρησης εξουσίας, καθώς και η διαλεύκανση οποιασδήποτε καταγγελίας από τη Δικαιοσύνη, είναι αδιαπραγμάτευτες σε ένα ευνομούμενο κράτος». Ο κ. Γιατρομανωλάκης είχε ζητήσει από χθες, επισήμως, εξηγήσεις από τον γνωστό ηθοποιό εναντίον του οποίου έχει γίνει καταγγελία στον ΣΕΗ για σεξουαλική παρενόχληση ανήλικου κοριτσιού. Καταγγελία που έχει ήδη διαδιβαστεί στην Εισαγγελία Πρωτοδικών Αθηνών εδώ και αρκετές ημέρες και αφορά σε περιστατικό που έλαβε χώρα σε μεγάλο θέατρο της Αθήνας πριν 25 περίπου χρόνια.   Μετά την χθεσινή, σε επιθετικούς μάλιστα τόνους, διάψευση των κατηγοριών, κάνοντας λόγο για «επιχείρηση σπίλωσης του ονόματός του με βάση αόριστες δήθεν πληροφορίες» και «παιχνίδια πολιτικά ή άλλα», ο Νίκος Νικολάου απέστειλε, λίγο αργότερα, στον Νικόλα Γιατρομανωλάκη επιστολή με την οποία αναφέρεται στην υπόθεση για την οποία κατηγορείται. Επαναλαμβάνει, για μία ακόμη φορά πως αγνοεί παντελώς σε ποιο περιστατικό αναφέρονται τα σχετικά δημοσιεύματα, επιμένει πως δεν έχει ενημερωθεί μια καμία καταγγελία και αφήνει σαφέστατες αιχμές περί στόχευσής του για πολιτικούς λόγους. «Μιλούν αορίστως για «σεξουαλική παρενόχληση» κάπου, κάποτε, σε κάποιαν και αφιερώνουν όλο το υπόλοιπο «ρεπορτάζ» τους σε πολιτικές μου δηλώσεις και στην ιδιότητά μου ως αναπληρωτή καλλιτεχνικού διευθυντή του ΚΘΒΕ. Όμως, δεν χρειάζομαι κανένα στοιχείο από τους συκοφάντες για να σας δηλώσω, όπως ήδη δήλωσα και δημοσίως, ότι δεν υπάρχει τίποτα για το οποίο πρέπει να απολογηθώ» αναφέρφει μεταξύ άλλων και προσθέτει: «Δεν υπάρχει κανένα ψεγάδι, τίποτα για το οποίο πρέπει να ντρέπομαι, στα 46 χρόνια που υπηρετώ το θέατρο. Και όποιος αμφισβητήσει την εντιμότητα και το ήθος μου ή βλάψει με οποιονδήποτε τρόπο εμένα και την οικογένεια μου, θα συρθεί στα ποινικά και στα αστικά δικαστήρια και θα κληθεί να αποδείξει τις χυδαιότητές του και να αποκαταστήσει μέχρι κεραίας κάθε είδους ζημιά που θα υποστώ εξ αιτίας του».. Στο μεταξύ ο Νίκος Νικολάου, σε νέα σημερινή δήλωσή του εκφράζει την εκτίμησή του στην ηγεσία του υπουργείου Πολιτισμού και Αθλητισμού  για το γεγονός ότι δεν ζήτησε την παραίτησή του αλλά επέλεξε να τον θέσει επί της ουσίας σε διαθεσιμότητα μέχρι την διαλεύκανση της υπόθεσης:  «Απαντώντας εχθές στον κύριο υφυπουργό, του δήλωσα ότι, αν και είναι αδιανόητο σε κράτος δικαίου να λαμβάνονται αποφάσεις με βάση άθλια δημοσιεύματα που σπιλώνουν υπολήψεις, αν μου ζητηθεί θα αποχωρήσω από τη θέση του αναπληρωτή Καλλιτεχνικού Διευθυντή του ΚΘΒΕ.  Εκτιμώ ιδιαιτέρως ότι η ηγεσία του Υπουργείου Πολιτισμού δεν υπέκυψε στις κραυγές και δε μου το ζήτησε. Η αποχή από τα καθήκοντα μου, μέχρι να διαλευκανθεί η υπόθεση, ήταν εξαρχής αυτονόητη από πλευράς μου, ανεξαρτήτως της όποιας απόφασης του υπουργείου ή του ΚΘΒΕ, προκειμένου να απαντήσω απερίσπαστος στους συκοφάντες.»Η επιστολή του κ. Νικολάου «Κύριε Υφυπουργέ, Σε απάντηση του με αρ. 101311/11.3.2021 εγγράφου σας, σας αναφέρω τα εξής: Προφανώς είδα κι εγώ το δημοσίευμα στο οποίο αναφέρεστε και το οποίο αναπαράχθηκε πολλές φορές μετά. Αμέσως προχώρησα σε δημόσια δήλωση, πριν μου την ζητήσετε και την οποία ήδη γνωρίζετε. Απαντώ και σε σας τα εξής: Αγνοώ τελείως σε τι αναφέρονται τα άθλια αυτά δημοσιεύματα. Καμιά καταγγελία δεν μου έχει γνωστοποιηθεί ποτέ και κανείς δεν μου ζήτησε ποτέ να δώσω εξηγήσεις για οποιοδήποτε περιστατικό, αλλά σε κάθε περίπτωση δεν υπάρχει κανένα ψεγάδι στην πολυετή σταδιοδρομία μου και αυτό θα το βεβαιώσουν όλοι οι συνάδελφοι και οι συνεργάτες μου. Άλλωστε, και στα ίδια τα – πανομοιότυπα - δημοσιεύματα τίποτα δεν αναφέρεται ώστε να μπορώ να βγάλω κάποιο συμπέρασμα. Μιλούν αορίστως για «σεξουαλική παρενόχληση» κάπου, κάποτε, σε κάποιαν και αφιερώνουν όλο το υπόλοιπο «ρεπορτάζ» τους σε πολιτικές μου δηλώσεις και στην ιδιότητά μου ως αναπληρωτή καλλιτεχνικού διευθυντή του ΚΘΒΕ. Όμως, δεν χρειάζομαι κανένα στοιχείο από τους συκοφάντες για να σας δηλώσω, όπως ήδη δήλωσα και δημοσίως, ότι δεν υπάρχει τίποτα για το οποίο πρέπει να απολογηθώ. Στα 46 χρόνια της πορείας μου στο θέατρο, ποτέ δεν έδωσα το παραμικρό δικαίωμα και ποτέ δεν επέδειξα οποιαδήποτε αντιδεοντολογική ή ανάρμοστη συμπεριφορά. Ποτέ δεν έχω προσβάλλει, ούτε με λόγια, ούτε με πράξεις, οποιονδήποτε από όσους βρέθηκαν δίπλα μου ως συνεργάτες σε όλη αυτή τη μακρά διαδρομή. Η καθαρότητα της διαδρομής μου και η εντιμότητά μου δε θα επιτρέψω να αμφισβητηθούν. Πέραν της όποιας καλλιτεχνικής αξίας των πεπραγμένων μου, το προσωπικό μου ήθος συνιστά την παρακαταθήκη που θέλω να αφήσω στο χώρο του θεάτρου και στην οικογένειά μου. Πρώτος εγώ, που έχω περάσει όλη μου την ζωή στο σανίδι, επιθυμώ να μην υπάρχει καμιά αντιδεοντολογική συμπεριφορά στον χώρο του θεάτρου και να διαλευκανθεί κάθε τέτοια σοβαρή υπόθεση. Και αντιλαμβάνομαι και την πίεση που δέχεστε. Αλλά δεν είναι νοητό να συμβαίνουν αυτά τα πράγματα σ' ένα κράτος δικαίου. Δεν είναι δυνατόν ο οποιοσδήποτε τυχάρπαστος, κρυπτόμενος πίσω από ανώνυμες, δήθεν δημοσιογραφικές, πληροφορίες, να εξαπολύει αόριστες κατηγορίες, χυδαία υπονοούμενα, χωρίς το παραμικρό στοιχείο, χωρίς καμιά δυνατότητα άμυνας του συκοφαντούμενου και αντί να καλείται ο συκοφάντης να εξηγήσει, να τινάζονται στον αέρα οι ζωές και οι σταδιοδρομίες ανθρώπων και να ρίχνονται βορά στον αγριεμένο όχλο. Σ' ένα κράτος δικαίου, ακόμη και η απαίτηση να δώσει εξηγήσεις κάποιος χωρίς να ξέρει για ποιο πράγμα να τις δώσει, θα ήταν παράνομη και προσβλητική. Αλλά δεν θα κάνω αυτήν την χάρη στους χυδαίους, δεν θα τους επιτρέψω να κραυγάζουν ότι αρνήθηκα ή ότι κρύβομαι πίσω από τον νόμο. Αντιθέτως, αυτοί θα υποχρεωθούν να εμφανιστούν μπροστά του. Εξηγούμαι, λοιπόν, και ταυτόχρονα προειδοποιώ: Όπως ήδη είπα στην δημόσια δήλωσή μου, δεν υπάρχει κανένα ψεγάδι, τίποτα για το οποίο πρέπει να ντρέπομαι, στα 46 χρόνια που υπηρετώ το θέατρο. Και όποιος αμφισβητήσει την εντιμότητα και το ήθος μου ή βλάψει με οποιονδήποτε τρόπο εμένα και την οικογένεια μου, θα συρθεί στα ποινικά και στα αστικά δικαστήρια και θα κληθεί να αποδείξει τις χυδαιότητές του και να αποκαταστήσει μέχρι κεραίας κάθε είδους ζημιά που θα υποστώ εξ αιτίας του. Έκαναν λάθος όσοι επέλεξαν εμένα για να παίξουν τα γελοία πολιτικά παιχνίδια τους ή για να εισπράξουν πενταροδεκάρες από τα κλικ τα πρόστυχα «μέσα ενημέρωσης» στα οποία ψωμίζονται. Κύριε Υφυπουργέ, Θεωρώ, όπως σας είπα, αδιανόητο αυτό που συμβαίνει. Αλλά βρίσκομαι σε μια ηλικία και έχω πίσω μου μια μακρά και πολλαπλά πετυχημένη σταδιοδρομία που μου δίνει την δυνατότητα να μην νοιάζομαι ούτε για τα αξιώματα, ούτε για τον μισθό. Και μου επιβάλει το καθήκον να νοιάζομαι για το θέατρο, τους νεότερους από μένα συναδέλφους μου και την τιμή μου. Γι' αυτό, αν μου ζητηθεί, θα αποχωρήσω από την θέση για την οποία επιλέχθηκα αποκλειστικά με αξιοκρατικά κριτήρια, προκειμένου να μην επιτρέψω να πληγεί το ΚΘΒΕ και ο χώρος που όλη μου την ζωή υπηρετώ. Το έργο μου θα το ολοκληρώσω όταν, με το τέλος αυτής της υπόθεσης, που θα έρθει αναπόφευκτα και θα είναι οδυνηρό για τους συκοφάντες, θα επιστρέψω σ' αυτήν».Οι διευκρινήαεις του ΣΕΗΣτο μεταξύ με νέα σημερινή ανακοίνωσή του ο Σύλλογος Ελλήνων Ηθοποιών δημοσιοποιεί το περιεχόμενο της επικοινωνίας που είχε με το Υπουργέίο Πολιτισμού και  Αθλητισμού από την στιγμή που τού ζητήθηκε ενημέρωση σχετικά με την συγκεκριμένη καταγγελία. Επισημαίνει πως ανταποκρίθηκε άμεσα στο αίτημα του Νικόλα Γιατρομανωλάκη παραπέμποντάς τον στη Εισαγγελία Πρωτοδικών Αθηνών όπου είχε ήδη κατατεθεί ο σχετικός φάκελος από τον Πρόεδρο του Πειχαρχικού του Σωματείου Πασχάλη Τσαρούχα. «Εντός δύο το πολύ ωρών από την από την πλευρά μας παραλαβή της επείγουσας εμπιστευτικής επιστολής του Υφυπουργού, με κοινό έγγραφό τους ο Πρόεδρος του ΔΣ του ΣΕΗ και ο Πρόεδρος του Πειθαρχικού του ΣΕΗ απάντησαν στον κ. Γιατρομανωλάκη» επισημαίνουν δίνοντας στη δημοσιότητα το περιεχόμενο της απάντηση τους στην οποία έγραφαν: «Αξιότιμε κ. Υφυπουργέ, κατόπιν του υπ΄ αριθμόν ΕΠ3833/24.2.2021 εγγράφου σας, θα θέλαμε να θέσουμε υπόψη σας ότι οι καταγγελίες που έχουν περιέλθει στο σωματείο μας και αφορούν σε πράξεις που σχετίζονται με αδικήματα κατά της γενετήσιας ελευθερίας, έχουν ήδη από την πλευρά μας κατατεθεί στην αρμόδια Εισαγγελική Αρχή. Ως εκ τούτου, οι έχοντες έννομο συμφέρον δύνανται αρμοδίως να τις αναζητήσουν από την επιληφθείσα Εισαγγελική Αρχή.»Ειδήσεις σήμερα:Υπουργείο Προστασίας του Πολίτη: 101 επιθέσεις και συνολικά 236 δράσεις για τον Κουφοντίνα έως τις 9 ΜαρτίουΣκληρό lockdown σε ακόμα εννέα περιοχές - Καμία χαλάρωση των μέτρων εισηγούνται οι λοιμωξιολόγοι«Στερεύει» το Θριάσιο από οξυγόνο - Τι απαντά το νοσοκομείοΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-12T14:50:00+02:00
https://www.protothema.gr/greece/article/1107229/athina-kukloforiakes-ruthmiseis-aurio-logo-ton-egainion-tou-neou-ktiriou-tis-ethnikis-pinakothikis/,Αθήνα: Κυκλοφοριακές ρυθμίσεις αύριο λόγω των εγκαινίων του νέου κτιρίου της Εθνικής Πινακοθήκης,<span>Δείτε σε ποιους δρόμους θα απαγορευθεί η στάθμευση και πού θα διακοπεί η κυκλοφορία</span>,"Κυκλοφοριακές ρυθμίσεις θα πραγματοποιηθούν αύριο (Τετάρτη 24 Μαρτίου), στην Αθήνα, σύμφωνα με την ΕΛΑΣ, λόγω της τελετής εγκαινίων του νέου κτιρίου της Εθνικής Πινακοθήκης. Ειδικότερα, θα απαγορευτεί σταδιακά η στάση και η στάθμευση των οχημάτων, από τις 06:00 έως το τέλος της εκδήλωσης, καθώς και η κυκλοφορία τους από τις 15:00 στα εξής σημεία: - Λ. Βασ. Αλεξάνδρου, στο τμήμα της μεταξύ της Λ. Βασ. Σοφίας και της οδού Ευφρονίου και στα δύο ρεύματα κυκλοφορίας, καθώς και στις καθέτους αυτής έως την πρώτη παράλληλη οδό.  - Λ. Βασ. Κων/νου, στο τμήμα της μεταξύ των Λεωφόρων Βασ. Όλγας και Βασ. Σοφίας και στα δύο ρεύματα κυκλοφορίας, καθώς και στις καθέτους αυτής έως την πρώτη παράλληλη οδό. - Μιχαλακοπούλου, στο τμήμα της μεταξύ της Λ. Βασ. Κων/νου και της οδού Ιλισίων και στα δύο ρεύματα κυκλοφορίας, καθώς και στις καθέτους αυτής έως την πρώτη παράλληλη οδό. - Μερκούρη, στο τμήμα της μεταξύ των οδών Βασ. Γεωργίου Β΄ και Μιχαλακοπούλου και στα δύο ρεύματα κυκλοφορίας, καθώς και στις καθέτους αυτής έως την πρώτη παράλληλη οδό. - Αρδηττού, σε όλο το μήκος της και στις καθέτους αυτής έως την πρώτη παράλληλη οδό. - Λ. Βασ. Σοφίας, στο τμήμα της μεταξύ της οδού Ζαχάρωφ και της Λ. Βασ. Αμαλίας και στα δύο ρεύματα κυκλοφορίας, καθώς και στις καθέτους αυτής έως την πρώτη παράλληλη οδό. Πηγή: ΑΠΕ-ΜΠΕΕιδήσεις σήμεραΟργή για την άγρια επίθεση σκύλου σε φώκια στον Τάμεση - Προσοχή, σκληρές εικόνεςΣάλος στη Σουηδία: Κορυφαίος νομικός της χώρας και σύμμαχος του #MeToo κατηγορείται για βιασμόΣχέδιο «Ελευθερία»: Το 1,5 εκατ. εμβολιασμούς φτάνει σήμερα η χώρα μαςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-03-23T09:53:00+02:00
https://www.protothema.gr/greece/article/1112402/elliniki-gumnastiki-omospondia-ektakti-suskepsi-meta-tis-suglonistikes-kataggelies-apo-athlites/,Καταγγελίες αθλητών της ενόργανης: Έκτακτο ΔΣ για τα σοκαριστικά βασανιστήρια,Απίστευτα βασανιστήρια καταγγέλλουν 22 αθλητές - Προπονητές τους πετούσαν καρέκλες - Άγγιζαν αθλήτριες στα γεννητικά όργανα,"Ραγδαίες είναι οι εξελίξεις, όσον αφορά τις καταγγελίες 22 αθλητών και αθλητριών για τη συστηματική τους σωματική, λεκτική και ψυχολογική βία, τη σεξουαλική παρενόχληση και την προσβολή της γενετήσιας αξιοπρέπειας τους που υπέστησαν από προπονητές από το 1985 και ύστερα.  Σήμερα το απόγευμα στις 6 η Ελληνική Γυμναστική Ομοσπονδία με πρωτοβουλία του προέδρου κ. Θανάση Σταθόπουλου συγκαλεί έκτακτη σύσκεψη του Διοικητικού Συμβουλίου για να συζητηθεί το συγκεκριμένο θέμα. Ο ίδιος ο κ. Σταθόπουλος μιλώντας στο protothema.gr ανέφερε: «Σήμερα το πρωί μας ήρθε η επιστολή και πρωτοκολλήθηκε. Μοιράστηκε στα μέλη του Διοικητικού Συμβουλίου με την παράκληση να μην ανακοινωθεί κανένα όνομα αθλητή και αθλήτριας. Στις 6 το απόγευμα έχουμε σύγκληση του ΔΣ για αυτό το θέμα». Όπως επισημαίνει ο κ. Σταθόπουλος λόγω του ότι οι αθλητές και αθλήτριες δεν είναι εν ενεργεία αυτή τη στιγμή, η Ομοσπονδία θα έρθει σε επαφή μαζί τους και θα εξετάσει κάθε περίπτωση ξεχωριστά, ενώ εξήγησε πως και στην επιστολή, η οποία έχει φτάσει και στο γραφείο του πρωθυπουργού και της Προέδρου της Δημοκρατίας δεν υπάρχουν αναφορές για συγκεκριμένους προπονητές με αποτέλεσμα να μην γνωρίζει η Ομοσπονδία μέχρι στιγμής εάν είναι εν ενεργεία αυτοί οι προπονητές ή όχι. «Η σύγκληση του Διοικητικού Συμβουλίου θα γίνει, πρώτον για να κανονίσουμε τα επόμενα βήματά μας και να έρθουμε σε επαφή με τους αθλητές και αθλήτριες, γιατί η επιστολή περιέχει κάποια πράγματα τα οποία είναι απαράδεκτα. Επίσης στην επιστολή δεν γίνεται συγκεκριμενοποίηση χρόνου αλλά λέει γενικά από το 1985 και μετά. Αλλά ούτε συγκεκριμένους ανθρώπους αναφέρει. Δεν ξέρουμε αν οι προπονητές αυτοί είναι εν ενεργεία ή δεν είναι. Εμείς θα έρθουμε σε επαφή να συζητήσουμε μαζί με τους αθλητές να δούμε τις καταγγελίες και μετά θα κινηθούμε σε όλα τα επίπεδα και για την κατάσταση κάθε αθλητή. Επίσης, αυτοί οι αθλητές έχουν αποσυρθεί εδώ και πολύ καιρό δεν είναι εν ενεργεία και για το λόγο αυτό επειδή έχουν οικογένειες δεν θέλουμε να δημοσιοποιήσουμε ονόματα για να τους προστατέψουμε».  Σύμφωνα με όσα έχουν γίνει γνωστά μέχρι στιγμής, οι αθλητές αναφέρουν στην επιστολή τους: «Οι προπονητές για να συνετίσουν τους αθλητές τους χτυπούσαν με σφαλιάρες στο πρόσωπο και στο σώμα, καθώς επίσης και με κλωτσιές, σπρωξίματα και κάθε είδους άλλα χτυπήματα. Άρπαζαν από τα μαλλιά τα κοριτσάκια και τα έσερναν από το σημείο προσγειώσης της άσκησης, μέχρι το σημείο εκκίνησης για να επαναλάβουν το πρόγραμμά τους, ενώ αυτά έκλαιγαν ασταμάτητα».  Όπως γράφουν στην επιστολή τους οι αθλητές, προπονητές τους πετούσαν αντικείμενα, όπως καρέκλες και παπούτσια την ώρα που εκτελούσαν ασκήσεις. Σύμφωνα με όσα καταγγέλλουν, κάποιοι προπονητές ανάγκαζαν αθλητές να χτυπούν τους συναθλητές τους. «Πολλοί από εμάς φτάσαμε στο σημείο να εκτελούμε ασκήσεις ακόμα και με σπασμένα πόδια και χέρια, γεγονός που μας οδήγησε σε μεγαλύτερους τραυματισμούς και πολύ σοβαρά προβλήματα», αναφέρουν. Περιγράφοντας τη σκληρή δίαιτα που τους υποχρέωναν αναφέρουν ότι κάποιοι αθλητές, είχαν φτάσει στο σημείο να τρώνε την οδοντόκρεμα διότι δεν άντεχαν την πείνα και να ψάχνουν ακόμα και σε κάδους σκουπιδιών στα ξενοδοχεία όπου διέμεναν. Οι αθλητές καταγγέλλουν επίσης περιστατικά σεξουαλικής παρενόχλησης: «Οι αθλήτριες υποχρεώνονταν να κάνουν σπαγκάτο ακουμπώντας με το γεννητικό τους όργανο την παλάμη του προπονητή με πρόσχημα τη βελτίωση της ευλυγισίας. Τραβούσαν τα μικρά κορίτσια από το αιδοίο με δύναμη γα να τους δείξουν πώς να κάνουν σωστά την άσκηση. Υπήρξαν επίσης περιπτώσεις που η παρενόχληση ήταν έξω από τα όρια της προπονητικής διαδικασίας. Πρόσωπα εκμεταλλευόμενα το γεγονός ότι τα ανήλικα παιδιά βρισκόταν μόνα μακριά από τα σπίτια τους (περίοδοι αγώνων και προετοιμασιών) τα παρενοχλούσαν σεξουαλικά και κατόπιν τα συμβούλευαν να το κρατήσουν μυστικό». Όπως αναφέρουν οι προπονητές ανάγκαζαν τον αθλητή ή την αθλήτρια να μείνει με τα εσώρουχα στην προπόνηση, ως μορφή «τιμωρίας» για την λανθασμένη εκτέλεση κάποιας άσκησης. Δεν ήταν επίσης λίγες οι φορές που δεν επέτρεπαν σε μικρά παιδιά να πάνε στην τουαλέτα, με αποτέλεσμα να κάνουν πάνω τους την ανάγκη τους και να μένουν έτσι σε όλη την διάρκεια της προπόνησης, ώστε να «συνετιστούν». Όλα αυτά συνέβησαν με θύματα μικρά παιδιά, αφού οι περισσότεροι αναφέρουν πως ξεκίνησαν την ενασχόληση με το άθλημα από την ηλικία των 5 ετών, ενώ στα 9 τους είχαν ήδη συμμετοχές σε αγώνες, είτε σε συλλογικό είτε σε διεθνές επίπεδο. Στην καταγγελία γίνεται λόγος για ένα «σύστημα» και όχι για μεμονωμένα περιστατικά προπονητών. Ουσιαστικά τονίζεται ότι οι υπεύθυνοι των προγραμμάτων είχαν απόλυτη εξουσία πάνω στα παιδιά και δεν υπήρχε κανένας ελέγχος, κάτι που έκανε ανεξέλεγκτη τη δράση τους.Η ανακοίνωση της ομοσπονδίας Με αφορμή τις σοβαρότατες καταγγελίες για περιστατικά κακοποίησης πρώην αθλητών-αθλητριών της Γυμναστικής από τους προπονητές τους, ο Πρόεδρος της Ε.Γ.Ο. Θανάσης Σταθόπουλος προχώρησε στην ακόλουθη δήλωση:«Έλαβα γνώση της επιστολής πρώην αθλητών-αθλητριών της Γυμναστικής, στην οποία καταγγέλλονται περιστατικά απολύτως καταδικαστέα και πρακτικές που δεν έχουν θέση στο άθλημά μας. Λόγω της σπουδαιότητας των καταγγελλομένων, έχω συγκαλέσει έκτακτη συνεδρίαση του Διοικητικού Συμβουλίου της Ε.Γ.Ο., σήμερα (Τετάρτη 07/04) στις 18:00, προκειμένου να καθοριστούν οι επόμενες ενέργειές μας. Στο πλαίσιο αυτών των ενεργειών, θα ζητήσω από όλους τους καταγγέλλοντες συνάντηση, ώστε να συγκεκριμενοποιηθούν οι καταγγελίες, τόσο χρονικά όσο και ονομαστικά για τους προπονητές που τυχόν εμπλέκονται στα καταγγελλόμενα περιστατικά, με δεδομένο ότι τα αναγραφόμενα στην καταγγελία είναι αόριστα. Επιθυμώ να δηλώσω ότι θα προχωρήσουμε στηνπλήρη διαλεύκανση των καταγγελλομένων, ώστε τα αθλήματα της Γυμναστικής να παραμείνουν “καθαρά”, μακριά από οποιαδήποτε μορφή βίας ή κακοποιητικής συμπεριφοράς. Δεν πρέπει και δεν θα επιτρέψουμε να στιγματιστούν συλλήβδην η ελληνική Γυμναστική και οι Έλληνες προπονητές, οι οποίοι έχουν χαρίσει στη χώρα μας Ολυμπιακά μετάλλια και πολλές ακόμη επιτυχίες, ανεβάζοντας τα αθλήματά μας και τους εκπροσώπους τους στην υψηλότερη βαθμίδα εκτίμησης και αναγνώρισης από τους Έλληνες φιλάθλους. Η Ε.Γ.Ο. αποτελεί, άλλωστε, την πρώτη αθλητική Ομοσπονδία στην Ελλάδα, η οποία ήδη από το περασμένο έτος υλοποιεί το Ευρωπαϊκό Πρόγραμμα Erasmus+ Sport HALT, με αντικείμενο την “ευαισθητοποίηση σχετικά με τις βέλτιστες πρακτικές για την πρόληψη της παρενόχλησης και της κακοποίησης στον αθλητισμό”, γεγονός που καταδεικνύει τη μέριμνά μας ώστε να προλαμβάνεται, να καταγγέλλεται και να εξαλείφεται κάθε τυχόν μορφή κακοποίησης στους αθλητικούς χώρους. Στεκόμαστε στο πλευρό των αθλητών-αθλητών που προχώρησαν στην καταγγελία και θα συνεισφέρουμε με κάθε τρόπο ώστε να λάμψει η αλήθεια».Ειδήσεις σήμερα:  Θεσσαλονίκη: Συνελήφθη 81χρονος για πορνογραφία ανηλίκων  Φονικό στη Μακρινίτσα: «Προμελετημένο έγκλημα - Έλεγε για αίμα που θα χυνόταν από την προηγούμενη Πέμπτη» Πώς ο Φουρθιώτης απέσπασε παρανόμως εκατοντάδες χιλιάδες ευρώ από το υπουργείο ΕργασίαςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-04-07T13:22:00+03:00
https://www.protothema.gr/greece/article/1146997/oi-treis-kataggelies-pou-xeskepasan-ton-filippidi/,Πέτρος Φιλιππίδης: Οι τρεις καταγγελίες που τον ξεσκέπασαν,"Διαβάστε τις ανατριχιαστικές&nbsp;λεπτομέρειες που είχαν&nbsp;&nbsp;καταθέσει στο Πειθαρχικό Συμβούλιο του Σωματείου Ελλήνων Ηθοποιών&nbsp;οι ηθοποιοί&nbsp;&nbsp;Αννα-Μαρία Παπαχαραλάμπους, Ελένη ∆ροσάκη και Πηνελόπη Αναστασοπούλου","Αννα-Μαρία Παπαχαραλάμπους, Ελένη ∆ροσάκη και Πηνελόπη Αναστασοπούλου. Οι τρεις ηθοποιοί που με τις καταθέσεις τους για τον Πέτρο Φιλιππίδη άνοιξαν τον ασκό του Αιόλου ικαι έγιναν αιτία να ακολουθήσουν και άλλες αποκαλύψεις. Αποκαλύψεις που άφησαν άφωνο το πανελλήνιο για έναν ηθοποιό, για τον οποίο ουδείς μπορούσε να φανταστεί ότι όταν έσβηναν τα φώτα έβγαζε έναν άλλο εαυτό.  Στο πλαίσιο του περίφημου πλεόν Metoo οι τρεις ηθοποιοί βρήκαν το θάρρος να μιλήσουν και να περιγράψουν τις φρικτές εμπειρίες που έζησαν συνεργαζόμενες με τον δημοφιλή ηθοποιό.  Και ήταν αυτές οι καταγγελίες των τριών ηθοποιών που έδωσαν το θάρρος ή το κουράγιο και σε άλλες γυναίκες να μιλήσουν για όσα βίωσαν με τον Πέτρο Φιλιππίδη και τελικά να τον οδηγήσουν προσωρινά κρατούμενο για έναν βιασμό και δύο απόπειρες βιασμού. Τι είχαν πει Παπαχαραλάμπους, Δροσάκη και Αναστασοπούλου Οι τρεις γυναίκες ηθοποιοί περιγράφουν με ανατριχιαστικές λεπτομέρειες την εμπειρία τους από τη γνωριμία και τη συνεργασία που είχαν με τον Πέτρο Φιλιππίδη σε διάφορες θεατρικές παραστάσεις, ζητώντας την οριστική διαγραφή του από το Σωματείο Ελλήνων Ηθοποιών (ΣΕΗ), με την ελπίδα ότι η ενέργειά τους θα δώσει θάρρος και σε άλλες ή άλλους συναδέλφους τους, αλλά και σε κάθε γυναίκα ή άνδρα από οποιονδήποτε χώρο που δεν έχει δημόσιο βήμα να βγουν μπροστά χωρίς φόβο και να καταγγείλουν αντίστοιχες τραυματικές συμπεριφορές που έχουν υποστεί από ανθρώπους οι οποίοι μέχρι σήμερα συνεχίζουν να κάνουν όσα κάνουν πιστεύοντας πως βρίσκονται στο απυρόβλητο.  Στην καταγγελία τους, που κατέθεσαν οι δικηγόροι τους Γιώργος Γεραρής και Αλέξανδρος Μίντζιας, επικαλούνται τις μαρτυρίες δέκα επιπλέον προσώπων που θα στηρίξουν το περιεχόμενο των καταγγελιών τους. Το  «protothema» δημοσίευσε αυτούσιο το  κείμενο της κατατεθείσας καταγγελίας των τριών ηθοποιών ενώπιον του Πειθαρχικού του ΣΕΗ, χωρίς οποιαδήποτε δική μας τοποθέτηση, αποκλειστικά και μόνο για λόγους διαφύλαξης του δικαιολογημένου ενδιαφέροντος ενημέρωσης της κοινής γνώμης για το τεράστιο αυτό ζήτημα της τρέχουσας επικαιρότητας. Η καταγραφή περιστατικών καταγγελλόμενης κατάχρησης εξουσίας και φερόμενης επιβολής του επαγγελματικά ισχυρότερου στον καλλιτεχνικό και όχι μόνο χώρο και η ανάδειξη του εξαιρετικά σημαντικού ηθικού ζητήματος που προκύπτει από αυτές εμπίπτουν σαφώς στο καθήκον του Τύπου προς ενημέρωση της κοινής γνώμης. Η παρούσα δημοσίευση αφορά αποκλειστικά και μόνο το αληθές πραγματικό γεγονός της κατάθεσης της εν λόγω καταγγελίας στο Πειθαρχικό Συμβούλιο του ΣΕΗ και η εφημερίδα μας αποστασιοποιείται πλήρως από οποιονδήποτε σχολιασμό των καταγγελλομένων, τηρώντας αποστάσεις από τα όσα αναφέρουν οι καταγγέλλουσες, με σεβασμό στην προσωπικότητα κάθε φυσικού προσώπου.Αννα-Μαρία Παπαχαραλάμπους - Ηθοποιός«Ερχόταν στο καμαρίνι μου και κατέβαζε επιδεικτικά το παντελόνι του»«Το έτος 2000, σε ηλικία 24 ετών, συνεργάστηκα με τον καταγγελλόμενο στο πλαίσιο της παράστασης “Οι Ηλίθιοι” του συγγραφέως Neil Simon, που ανέβηκε στο Θέατρο Βρετάνια, σε παραγωγή του κ. Κάρολου Παυλάκη. Στην παράσταση συμμετείχαν, πλην εμού και του καταγγελλομένου, οι συνάδελφοι Νίκη Παλληκαράκη, Βίλμα Τσακίρη, Γιώργος Γαλίτης, Βασίλης Ρίσβας, Δημήτρης Καραμπέτσης, Αντώνης Κρόμπας, Ντίνος Καρύδης και άλλοι. Κατά τη διάρκεια της συνεργασίας μας, ο καταγγελλόμενος σταδιακά με απομόνωσε, με διάφορα τεχνάσματα και δικαιολογίες, από τα υπόλοιπα μέλη του θιάσου και φρόντισε, εν αντιθέσει με τις υπόλοιπες γυναίκες συναδέλφους που συμμετείχαν στην παράσταση, να έχω δικό μου προσωπικό καμαρίνι, με την πρόφαση (όπως αποδείχθηκε εκ των υστέρων) ότι θα ερμήνευα τον βασικό γυναικείο ρόλο του έργου. Το καμαρίνι αυτό βρισκόταν ακριβώς δίπλα στο δικό του.  Μέσα στον χώρο του καμαρινιού μου, του οποίου κλειδιά διατηρούσε ο ίδιος στην κατοχή του καθ’ όλο το χρονικό διάστημα της συνεργασίας μας, μπαινοβγαίνοντας στο καμαρίνι μου χωρίς να χτυπά την πόρτα μου και ορισμένες φορές κλειδώνοντας την πόρτα πίσω όπως έμπαινε, ο καταγγελλόμενος προέβη επανειλημμένα σε σοβαρές πράξεις προσβολής της γενετήσιας αξιοπρέπειάς μου και όχι μόνο, εκμεταλλευόμενος το νεαρό της ηλικίας μου, την ανάγκη μου να εργαστώ και τον φόβο που μου είχε εμφυσήσει. Πέραν των εν λόγω πράξεων, με τις οποίες προσέβαλε κατ’ εξακολούθηση τη γενετήσια αξιοπρέπειά μου και μέσα στο πλαίσιο της νοσηρής επιθυμίας του να με μειώνει και να με ταπεινώνει συστηματικά με διάφορους τρόπους, αρκετές φορές εισερχόταν στο καμαρίνι μου, ενώ βρισκόμουν μέσα σε αυτό με κλειστή την πόρτα, κατέβαζε το παντελόνι του και ουρούσε επιδεικτικά στον νιπτήρα του καμαρινιού μου, ο οποίος βρισκόταν ακριβώς πίσω από εκεί που καθόμουν (σημειώνω δε ότι ο ίδιος είχε τουαλέτα στο δικό του καμαρίνι). Επίσης, ο καταγγελλόμενος με παρενοχλούσε εκτός θεάτρου με διάφορους τρόπους, όπως παρακολουθώντας με και προκαλώντας μου έτσι μια συνεχή ανησυχία, που έφτανε μερικές φορές στα όρια του τρόμου, αφού ειλικρινά δεν ήξερα ποια θα ήταν η επόμενή του κίνηση και φοβόμουν ότι είναι ικανός για τα πάντα, όπως μου είχε αποδείξει με τις πράξεις του. Παράλληλα, κατά τη διάρκεια της παράστασης μου δημιουργούσε έναν διαρκή φόβο ώστε να πρέπει πάντοτε να τρέχω για να βγω στη σκηνή, διότι εάν αργούσα έστω και ένα δευτερόλεπτο, εκμεταλλευόμενος τη σκηνοθετική του ιδιότητα, μου επετίθετο λεκτικά και με μείωνε. Ακόμα, κατά τη διάρκεια των στιγμών που υπήρχε μεταξύ του χαρακτήρα που υποδυόμουν και του δικού του κάποιο φιλί, εκείνος με φιλούσε με βία, χρησιμοποιώντας τη γλώσσα του, μπροστά σε ένα έκπληκτο κοινό, το οποίο συνήθως αντιδρούσε με ένα επιφώνημα απέχθειας.«Ακόμα όμως και σήμερα, μετά από τόσα χρόνια, δεν μπορώ να καταλάβω γιατί δεν μίλησα εγκαίρως, λέγοντας όλη την αλήθεια, στους δικούς μου ανθρώπους που θα μπορούσαν να με έχουν προστατεύσει. Αν μπορώ έστω και τώρα να δώσω μια εξήγηση, πάνω απ’ όλα στον εαυτό μου, είναι ότι η ντροπή, η ενοχή και ο φόβος που ένιωθα κυριολεκτικά με είχαν παραλύσει» Το συγκεκριμένο έργο μάλιστα δεν δικαιολογεί ούτως ή άλλως μια τέτοια σκηνική συμπεριφορά, αφού πρόκειται για μια τρυφερή ιστορία. Οταν του ζητούσα με ευγενικό τρόπο μήπως μπορούν τα φιλιά αυτά να γίνονται με άλλον, πιο θεατρικό τρόπο, εκείνος μου απαντούσε: “Εγώ είμαι σκηνοθέτης, εγώ αποφασίζω!”. Ιδίως όταν έρχονταν συγγενείς και φίλοι μου να με δούνε στην παράσταση, πριν βγούμε στη σκηνή, του ζητούσα θερμή παράκληση να σταματήσει να το κάνει, όμως αυτός με αγνοούσε επιδεικτικά. Την ίδια μάλιστα συμπεριφορά αλλά και χειρότερη επεδείκνυε όταν ερχόταν ο τότε σύντροφός μου (τον οποίο και είχε γνωρίσει) να δει την παράσταση, πιάνοντάς με διαρκώς σε διάφορα σημεία του σώματός μου και δίνοντάς μου με ακόμη μεγαλύτερο πάθος αυτά τα πιεστικά και ανάρμοστα φιλιά ενώπιόν του. Προφανώς όλο αυτό του δημιουργούσε ένα νοσηρό αίσθημα υπεροχής. Το γεγονός αυτό με είχε αναγκάσει να ζητάω σε δικούς μου ανθρώπους να μην έρχονται στην παράσταση (μήπως και η συμπεριφορά του μετριαστεί), τους ζητούσα όμως κάθε φορά να με περιμένουν έξω από το θέατρο το βράδυ, ώστε να μπορώ να φύγω χωρίς να με παρενοχλήσει ο καταγγελλόμενος.                    Πέτρος Φιλιππίδης και Αννα-Μαρία Παπαχαραλάμπους, το 2000, στην παράσταση «Οι Ηλίθιοι». Κατά τη διάρκειά της, σύμφωνα με την καταγγελία της Παπαχαραλάμπους, ο Φιλιππίδης παρενοχλούσε τη νεαρή τότε ηθοποιό.                Υπό αυτό το καθεστώς τρόμου και βίας έζησα καθ’ όλη τη διάρκεια της θεατρικής σεζόν, δηλαδή για περίπου επτά μήνες, φοβούμενη να μιλήσω στους δικούς μου αλλά και στους φίλους μου, στους οποίους έλεγα μόνο κάποια πράγματα για τις δυσκολίες της συνεργασίας μας με τον καταγγελλόμενο, τα προβλήματα του χαρακτήρα του και την εμμονή του με το πρόσωπό μου, δίχως όμως να μπαίνω σε λεπτομέρειες. Μόνο σε ελάχιστους φίλους μου είχα εκμυστηρευτεί κάποια από τα πιο σοβαρά και τραυματικά περιστατικά. Ξεκίνησα να κάνω συστηματική χρήση αλκοόλ προκειμένου να αντεπεξέλθω σε όσα τραυματικά βίωνα. Ξεκινούσα να πίνω, καθημερινά, λίγες ώρες προτού πάω στο θέατρο, ώστε να μπορώ, όπως εσφαλμένα τότε νόμιζα, να διαχειριστώ με λιγότερο πόνο την κατάσταση που βίωνα. Κάποια στιγμή βρήκα το θάρρος να απευθυνθώ στον παραγωγό της παράστασης, κ. Παυλάκη, στον οποίο ζήτησα, ευρισκόμενη σε ιδιαίτερα φορτισμένη ψυχική κατάσταση, να αποχωρήσω από την παράσταση, γιατί δεν άντεχα άλλο. Αυτός δεν φάνηκε να εκπλήσσεται, με άκουσε με προσοχή και μου είπε ότι θα ήταν πολύ δύσκολη μια αντικατάσταση σε εκείνο το χρονικό σημείο και θα δημιουργούσε μεγάλο πρόβλημα στην παράσταση. Και τούτο διότι δεν μπορούσα φυσικά να βγω να πω δημοσίως τον λόγο που θα αποχωρούσα και φοβόμουν ότι θα μου χρεωνόταν, στα μάτια των τρίτων και του κόσμου, το κατέβασμα μιας πετυχημένης παράστασης. Αλλά πάνω απ’ όλα φοβόμουν και πιθανά άλλα αντίποινα που ίσως να είχα εκ μέρους του καταγγελλομένου, τον οποίο κυριολεκτικά έτρεμα. Γι’ αυτό τον λόγο και δεν είπα τίποτα, πράγμα που μετανιώνω, με βάση την εμπειρία ζωής που έχω σήμερα, σε μια άλλη ηλικία και με πολύ περισσότερες προσλαμβάνουσες παραστάσεις. Ακόμα όμως και σήμερα, μετά από τόσα χρόνια, δεν μπορώ να καταλάβω γιατί δεν μίλησα εγκαίρως, λέγοντας όλη την αλήθεια, στους δικούς μου ανθρώπους που θα μπορούσα να με έχουν προστατεύσει. Αν μπορώ έστω και τώρα να δώσω μια εξήγηση, πάνω απ’ όλα στον εαυτό μου, είναι ότι η ντροπή, η ενοχή και ο φόβος που ένιωθα κυριολεκτικά με είχαν παραλύσει».Ελένη Δροσάκη - Ηθοποιός«Με έπαιρνε τηλέφωνο, με ρωτούσε πιεστικά “πότε θα του κάτσω” και αυτοϊκανοποιούνταν»«Το 2007, σε ηλικία 24 ετών, ήμουν φοιτήτρια στο προκαταρκτικό έτος της δραματικής σχολής “Ν.Ε. Θέατρο Γ. Αρμένη”, στην οποία είχα εγγραφεί και φοιτούσα προκειμένου στο τέλος του έτους να δώσω επιτυχώς τις εξετάσεις του υπουργείου και να εγγραφώ στο πρώτο έτος της σχολής μου. Κατά τη διάρκεια του έτους αυτού, γνώρισα τον καταγγελλόμενο στο πλαίσιο των επισκέψεων που διοργάνωσε η σχολή μου στο σετ των γυρισμάτων της επιτυχημένης τηλεοπτικής σειράς “Λάκης ο Γλυκούλης”. Ο καταγγελλόμενος, ο οποίος πρωταγωνιστούσε στην εν λόγω σειρά, έδειξε από την πρώτη στιγμή ενδιαφέρον για το πρόσωπό μου και με προσέγγισε με έναν τρόπο που αρχικά μου φάνηκε εντελώς φιλικός και καλοπροαίρετος. Πολύ σύντομα όμως ο καταγγελλόμενος άρχισε να αλλάζει συμπεριφορά και να με παρενοχλεί σεξουαλικά, στην αρχή πιο διακριτικά και στη συνέχεια με ολοένα και πιο ανάρμοστο τρόπο. Εφτασε στο σημείο να με παίρνει τηλέφωνο και να αυτοϊκανοποιείται ενώ ταυτόχρονα μου απηύθυνε χυδαίες εκφράσεις και με ρωτούσε πιεστικά “πότε θα του κάτσω”. Εγώ σε όλα αυτά αντιδρούσα και προσπαθούσα να ανακόψω αυτή τη χυδαία συμπεριφορά του, αλλά με ευγένεια, χωρίς να τον προσβάλω, διότι η αλήθεια είναι ότι φοβόμουν ποιες μπορεί να είναι οι συνέπειες σε περίπτωση που εξαγριώσω έναν τέτοιον άνθρωπο, ο οποίος δεν φαινόταν να έχει κανενός είδους ηθικούς φραγμούς. Κάποια στιγμή άρχισε να με απειλεί ανοιχτά ότι αν δεν του κάτσω θα φροντίσει ώστε να μην περάσω ως φοιτήτρια τις εξετάσεις του υπουργείου. Εγώ είχα τρομοκρατηθεί διότι δεν ήξερα κατά πόσο είναι πράγματι σε θέση να πραγματοποιήσει την απειλή του. Την ημέρα των εξετάσεών μου, που θα διεξάγονταν στο Θέατρο Τέχνης στην οδό Φρυνίχου, και ενώ περίμενα έξω από το θέατρο τη σειρά μου να εξεταστώ, εμφανίστηκε μπροστά μου ο καταγγελλόμενος και με ρώτησε για πολλοστή φορά “αν θα του κάτσω”! Εγώ τρομοκρατήθηκα, έχασα τα λόγια μου και πάγωσα επιτόπου στη θέση μου. Ειλικρινά δεν περίμενα ότι θα φτάσει στο σημείο να έρθει επί τούτου στο θέατρο την ημέρα των εξετάσεών μου για να με απειλήσει και να με τρομοκρατήσει για άλλη μία φορά!Οταν έφτασε η σειρά μου και ανέβηκα στη σκηνή για να εξεταστώ, είδα τον καταγγελλόμενο να εισέρχεται στην αίθουσα του θεάτρου και να κατευθύνεται προς το μέρος όπου καθόταν η εξεταστική επιτροπή, χαιρετώντας εγκάρδια και συνομιλώντας θερμά με τα μέλη αυτής. Οταν αυτά του γύρισαν την πλάτη και δεν τον είχαν πια στο οπτικό τους πεδίο, διότι κοιτούσαν πλέον εμένα που ετοιμαζόμουν να τους πω τα κομμάτια που είχα ετοιμάσει, ο καταγγελλόμενος έφερε τον δείκτη του στο πλάι του κεφαλιού του και έκανε τη χαρακτηριστική κίνηση που σημαίνει “είδες που σ’ τα έλεγα;”. Περιττό να αναφέρω ότι δεν πέρασα στις εξετάσεις του υπουργείου, αν και, για να είμαι απολύτως σαφής, δεν μπορώ να ξέρω κατά πόσο αυτό οφείλεται πράγματι σε ενέργειες του καταγγελλομένου ή στο γεγονός ότι η απόδοσή μου δεν ήταν η επιθυμητή, κυρίως λόγω της ταραχής που μου είχε προκληθεί, η οποία κυριολεκτικά με είχε παγώσει. Υποθέτω ότι είναι κάτι που δεν θα το μάθω ποτέ.«Χωρίς κανέναν λόγο, επιτέθηκε λεκτικά και με απίστευτη ένταση, ενώπιον όλου του θιάσου, σε εμένα και στον συνάδελφο μου Λευτέρη Ζαμπετάκη, θεωρώντας ότι έχουμε κάποιου είδους ερωτική σχέση. Μετά από δύο μέρες, η κυρία Δανδουλάκη ανακοίνωσε στον Πέτρο Φιλιππίδη ότι δεν θα χρειαστεί άλλο τις υπηρεσίες του ως σκηνοθέτη»  Μετά από κάποια χρόνια, και συγκεκριμένα το έτος 2019, ενώ ήμουν πια ηθοποιός, έχοντας τιμηθεί και με το βραβείο “Μελίνα Μερκούρη”, η Κάτια Δανδουλάκη μου πρότεινε να συμμετάσχω στην παράσταση “Εγκλημα στο Οριεντ Εξπρές” που θα ανέβαζε στο θέατρο “Κάτια Δανδουλάκη”. Οταν πληροφορήθηκα ότι σκηνοθέτης της παράστασης θα είναι ο Πέτρος Φιλιππίδης, αρνήθηκα ευγενικά στην κυρία Δανδουλάκη, προφασιζόμενη γενικόλογα δυσκολίες που είχα να συμμετάσχω στην παράσταση. Οταν η ίδια επέμεινε και με κάλεσε στο σπίτι της προσωπικά για να το συζητήσουμε, τη ρώτησα αν ο καταγγελλόμενος θα είναι μόνο σκηνοθέτης ή θα παίζει και ως ηθοποιός στην παράσταση. Χωρίς να το εκφράσω ξεκάθαρα, υπαινίχθηκα με αυτό τον τρόπο ότι αυτός είναι η “δυσκολία” μου. Η κυρία Δανδουλάκη με διαβεβαίωσε ότι θα φροντίσει η ίδια να μην προκύψει κανένα πρόβλημα. Εξάλλου επρόκειτο για μεγάλη παραγωγή με πολυμελή θίασο και ο καταγγελλόμενος θα συμμετείχε μόνο στις πρόβες ως σκηνοθέτης και όχι στις παραστάσεις ως ηθοποιός. Εγώ, κατόπιν πολλής σκέψης και προβληματισμού, δέχτηκα τελικά να συμμετάσχω, διότι επρόκειτο για μια δουλειά που με ενδιέφερε πολύ καλλιτεχνικά και κυρίως γιατί είχα λάβει τις διαβεβαιώσεις της κυρίας Δανδουλάκη, προς την οποία έτρεφα -και τρέφω- αμέριστο σεβασμό και εκτίμηση.                    Η Ελένη Δροσάκη στο θεατρικό «Εγκλημα στο Οριεντ Εξπρές», όπου ο Πέτρος Φιλιππίδης ήταν σκηνοθέτης. Η συμπεριφορά του απέναντι στην ηθοποιό ήταν η αιτία της απόλυσης του Φιλιππίδη από την Κάτια Δανδουλάκη.                Πράγματι αρχίσαμε τις πρόβες. Τις πρώτες ημέρες ο καταγγελλόμενος είχε κόσμια συμπεριφορά προς το πρόσωπό μου και σκέφτηκα ανακουφισμένη ότι μετά από τόσον καιρό ίσως να έχει μεταμεληθεί και να έχει αλλάξει. Πολύ σύντομα όμως οι ελπίδες μου διαψεύστηκαν. Δεν άργησαν να κάνουν την εμφάνισή τους, στην αρχή πιο ήπια και στη συνέχεια πιο έντονα και πιεστικά, παρενοχλήσεις, σκηνές ζηλοτυπίας, ξεσπάσματα οργής και ταπεινωτικές προσβολές προς το πρόσωπό μου, χωρίς να του έχω ποτέ δώσει το παραμικρό δικαίωμα! Αυτά τα περιστατικά συνέβαιναν άλλες φορές κατ’ ιδίαν και άλλες φορές ενώπιον όλου του θιάσου, τα μέλη του οποίου δεν γνώριζαν βέβαια την προϊστορία μου με τον καταγγελλόμενο. Κάποια στιγμή όλη αυτή η απαράδεκτη και προσβλητική συμπεριφορά του έφτασε στο αποκορύφωμά της, όταν μια ημέρα, χωρίς κανέναν λόγο, επιτέθηκε λεκτικά και με απίστευτη ένταση, ενώπιον όλου του θιάσου, σε εμένα και στον συνάδελφό μου Λευτέρη Ζαμπετάκη, προφανώς θεωρώντας ότι έχουμε μεταξύ μας κάποιου είδους ερωτική σχέση, πράγμα που δεν ίσχυε καν. Η πρόβα διακόπηκε και εγώ το ίδιο βράδυ απευθύνθηκα κατ’ ιδίαν στην κυρία Δανδουλάκη και της είπα, ευρισκόμενη σε κατάσταση μεγάλης ταραχής, ότι δεν αντέχω άλλο και δυστυχώς δεν μου μένει παρά να αποχωρήσω από την παράσταση. Το ίδιο έκαναν, όπως πληροφορήθηκα, και οι συνάδελφοί μου Λευτέρης Ζαμπετάκης και Αγγελος Μπούρας. Μετά από δύο ημέρες η κυρία Δανδουλάκη ανακοίνωσε στον Πέτρο Φιλιππίδη ότι δεν θα χρειαστεί άλλο τις υπηρεσίες του ως σκηνοθέτη. Είναι κάτι για το οποίο θα είμαι πάντοτε ευγνώμων στην κυρία Δανδουλάκη, διότι η αλήθεια είναι ότι δεν συνηθίζεται στον χώρο μας, και ίσως σε κανέναν επαγγελματικό χώρο, να αποχωρεί ο ισχυρός και να παραμένει ο αδύναμος».Πηνελόπη Αναστασοπούλου - Ηθοποιός«Εβαζε τα χέρια μέσα στο παντελόνι του και στη συνέχεια με ακουμπούσε στο πρόσωπο»«Το έτος 2005, σε ηλικία 28 ετών, έχοντας μόλις τελειώσει τη δραματική σχολή του Θεάτρου Τέχνης και κάνοντας σιγά-σιγά τα πρώτα μου βήματα στον χώρο της υποκριτικής, πληροφορήθηκα ότι είχε ζητήσει να με γνωρίσει ο Πέτρος Φιλιππίδης για πιθανή συνεργασία. Το γεγονός μού έκανε μεγάλη εντύπωση και με χαροποίησε πάρα πολύ, διότι ήμουν νέα ηθοποιός που έτρεφα μεγάλη καλλιτεχνική εκτίμηση για τον καταγγελλόμενο και σκεφτόμουν ότι μια πιθανή συνεργασία μαζί του θα ήταν κάτι πολύ καλό για την πορεία που είχα ξεκινήσει στον χώρο του θεάτρου. Ο καταγγελλόμενος ζήτησε να τον συναντήσω βράδυ στο Θέατρο Μουσούρη, στο οποίο ήταν θιασάρχης. Οταν έφτασα στο θέατρο, ο καταγγελλόμενος με υποδέχτηκε και μου είπε να περάσω στο καμαρίνι του. Απ’ ό,τι αντιλήφθηκα, δεν υπήρχε κανείς άλλος στο κτίριο, πράγμα που μου έκανε εντύπωση. Πράγματι μπήκαμε στο καμαρίνι του και εκείνος κλείδωσε την πόρτα, κάτι που με έκανε αμέσως να νιώσω πολύ άβολα. Ξεκίνησε να με ρωτάει διάφορα πράγματα για εμένα και μετά από λίγο, προς μεγάλη μου έκπληξη, διαπίστωσα ότι είχε ανοίξει διάπλατα τα πόδια του, είχε βάλει και τα δυο του χέρια μέσα στο παντελόνι του, ακριβώς στη γενετήσια περιοχή, και κάνοντας παλινδρομικές κινήσεις χάιδευε τα γεννητικά του όργανα. Ημουν εκεί για να συζητήσω το ενδεχόμενο μιας  συνεργασίας, όπως μου είχε εξηγήσει ο ίδιος σχετικά με τον λόγο του τηλεφωνήματός του λίγες ημέρες πριν, όμως η όλη ατμόσφαιρα δεν έμοιαζε καθόλου επαγγελματική. Εκείνος προσπαθούσε συνεχώς να στρέψει την κουβέντα σε άσχετα θέματα και εγώ με τη σειρά μου προσπαθούσα να επαναφέρω τη συζήτηση στο θέμα που αφορούσε το ραντεβού μας, λέγοντάς του με έντονο ύφος πως έχω έρθει να μιλήσουμε για δουλειά. Ενιωθα άβολα αλλά αυτό δεν έδειχνε να τον ενδιαφέρει, παρά συνέχισε να έχει τα χέρια του μέσα στο παντελόνι, κάνοντας κινήσεις και τρίβοντας την περιοχή. Τρομοκρατήθηκα και προσπαθούσα να κάνω πως δεν καταλαβαίνω, εστιάζοντας το βλέμμα μου αλλού, με την ελπίδα ότι θα σταματούσε και ότι απλά έκανε μια συνηθισμένη αντρική κίνηση, αλλά δυστυχώς η διάρκεια που κράτησε αυτό που έκανε, καθώς και εκείνο το μειδίαμα που δεν θα ξεχάσω ποτέ, έδειχναν πως, ενώ καταλάβαινε ότι αισθάνομαι άβολα, μάλλον αυτό τον εξίταρε περισσότερο. Δεν ήξερα τι να κάνω και ειλικρινά δεν είμαι σε θέση να θυμηθώ πόση ώρα κράτησε όλο αυτό, μια και το μόνο που σκεφτόμουν ήταν να βρω έναν τρόπο να φύγω στην περίπτωση που τα πράγματα χειροτέρευαν. Τελικά, κατάφερα και προφασίστηκα μια δικαιολογία ότι “το αγόρι μου είναι πάνω και με περιμένει” και ζήτησα να φύγω από το καμαρίνι του και από το θέατρο, ευτυχώς χωρίς αυτός να αντιδράσει. Θεωρώ τον εαυτό μου πολύ τυχερή, διότι έχοντας ακούσει τις ιστορίες που βίωσαν οι άλλες κοπέλες και συνάδελφοί μας νιώθω ότι εγώ ήμουν αυτή που υπέφερε τα λιγότερα. Αυτό όμως δεν μειώνει ούτε στο ελάχιστο το αίσθημα φόβου, ταραχής και ντροπής που ένιωσα από την εμπειρία μου αυτή με έναν άνθρωπο που τον είχα τόσο ψηλά στο μυαλό μου.«Ενιωθα άβολα, αλλά αυτό δεν έδειχνε να τον ενδιαφέρει, παρά συνέχισε να έχει τα χέρια του μέσα στο παντελόνι, κάνοντας κινήσεις και τρίβοντας την περιοχή. Τρομοκρατήθηκα και προσπαθούσα να κάνω πως δεν καταλαβαίνω, όμως καθώς και εκείνο το μειδίαμα που δεν θα ξεχάσω ποτέ, έδειχνε πως, ενώ καταλάβαινε ότι αισθάνομαι άβολα, μάλλον αυτό τον εξίταρε περισσότερο»  Εκτοτε δεν είχα καμία άλλη επαφή μαζί του. Το 2010 τον συνάντησα τυχαία στη Θεσσαλονίκη, όπου βρισκόμουν σε περιοδεία εκείνη την εποχή, και μου τηλεφώνησε κάποιες φορές για να βρεθούμε από κοντά αλλά το απέφυγα. Αργότερα το ίδιο έτος, μου τηλεφώνησε για να συμμετάσχω στην παράσταση “Μαύρη Κωμωδία” την οποία θα σκηνοθετούσε στο Θέατρο Μουσούρη. Λόγω της πολύ σύντομης αλλά χαρακτηριστικής αυτής εμπειρίας που είχα μαζί του πέντε χρόνια πριν, εννοείται πως είχα μεγάλες επιφυλάξεις εάν πρέπει να δεχτώ την πρότασή του. Τηλεφώνησα τότε σε μια πολύ καλή μου φίλη και συνάδελφο, που γνώριζα πως έχει στενή οικογενειακή σχέση με τον καταγγελλόμενο, και της εξέφρασα τον προβληματισμό μου. Εκείνη με καθησύχασε πως όλα θα πάνε καλά και δεν έχω να φοβάμαι τίποτα, μια που ο καταγγελλόμενος γνώριζε τη στενή φιλική μας σχέση και θα είχε σίγουρα καλή συμπεριφορά απέναντί μου. Πήρα έτσι την απόφαση να συμμετάσχω στην παράσταση. Εξάλλου ήταν ένα έργο στο οποίο συμμετείχε πολυμελής θίασος και οι πρόβες θα ήταν ομαδικές.                    Το 2010 η Πηνελόπη Αναστασοπούλου συμμετείχε στην παράσταση «Μαύρη Κωμωδία» στο Θέατρο Μουσούρη  που σκηνοθέτησε ο Πέτρος Φιλιππίδης. Η ηθοποιός καταγγέλλει τον σκηνοθέτη για παρενόχληση στις πρόβες του έργου.                Ενώ τα πράγματα στην αρχή κύλησαν πολύ ομαλά, σταδιακά άρχισα να βιώνω και εγώ παράξενες και οριακές συμπεριφορές εκ μέρους του καταγγελλομένου, όπως απότομα ξεσπάσματα οργής, λεκτικές προσβολές και άλλα, τα οποία δεν μπορούσα να εξηγήσω με κανέναν λογικό τρόπο, γιατί δεν του είχα δώσει κανένα απολύτως δικαίωμα για κάτι τέτοιο. Σε ορισμένες περιπτώσεις ο καταγγελλόμενος επιδεικτικά έβαζε τα χέρια του μέσα στο παντελόνι του και στη συνέχεια ερχόταν και με ακουμπούσε στο πρόσωπο και στο σώμα μου, για να με τοποθετήσει σε ένα σημείο της σκηνής και να μου δώσει σκηνικές κατευθύνσεις, προσβάλλοντας έτσι την προσωπικότητά μου και προκαλώντας μου ανυπόφορη αηδία. Εγώ προσπαθούσα να το αποφύγω όλο αυτό όσο μπορούσα και πράγματι πολλές φορές τα κατάφερνα, περιμένοντας στωικά να ολοκληρωθούν επιτέλους οι πρόβες και να αρχίσουν οι παραστάσεις, οπότε και θα τελείωνε όλη αυτή η εξαιρετικά δυσάρεστη για εμένα κατάσταση». Στον επίλογο της καταγγελίας τους, οι τρεις γυναίκες ηθοποιοί αναφέρουν ότι για τους λόγους που εξήγησαν παραπάνω ζητούν την πειθαρχική τιμωρία του Πέτρου Φιλιππίδη «με τη βαρύτερη των προβλεπόμενων ποινών, ήτοι την οριστική διαγραφή του από το Σωματείο μας, κατ’ άρθρο 2 παρ. (ε) του Κανονισμού».Ειδήσεις σήμερα: Το σκεπτικό της Επιτροπής για τον εμβολιασμό των 12-14 - «Πηγή» νέων επιδημικών εξάρσεων τα παιδιάΜύκονος: Δείτε βίντεο από κορωνοπάρτι σε σκάφος - Σαρώνουν οι έφοδοι του ΛιμενικούΈως και 195 ευρώ θα αυξηθεί ο κατώτατος μισθός το 2022Ακολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-07-27T20:45:00+03:00
https://www.protothema.gr/greece/article/1110308/sto-mualo-ton-viaston-seminario-me-ti-summetohi-tis-sofias-bekatorou/,«Στο μυαλό των βιαστών»: Σεμινάριο με τη συμμετοχή της Σοφίας Μπεκατώρου,"Θα διεξαχθεί το διήμερο&nbsp;&nbsp;<span>24-25 Απριλίου - Βιασμός, σεξουαλική κακοποίηση και ποδοφιλία είναι τα θέματα που θα συζητηθούν από καταρτισμένους καθηγητές δικαστικής σεξολογίας</span>","«Στο μυαλό των βιαστών» είναι ο τίτλος του διαδικτυακού σεμιναρίου το οποίο θα διεξαχθεί το Σαββατοκύριακο 24 και 25 Απριλίου 2021, με τη συμμετοχή της Σοφίας Μπεκατώρου. H Eιρήνη Χειρδάρη, η γνωστή sex coach & sex therapist στην Ελλάδα σε συνεργασία με τον ιταλικό εκπαιδευτικό φορέα Promethes αλλά και την Ολυμπιονίκη Σοφία Μπεκατώρου θα παρουσιάσουν ένα επιμορφωτικό σεμινάριο με θέμα, στο οποίο θα αναλυθούν από ψυχολογικής άποψης, τα σεξουαλικά εγκλήματα, αλλά και η παιδοφιλία. Δυο θέματα αρκετά επίκαιρα μιας και τους τελευταίους μήνες και ειδικά μετά τις αποκαλύψεις της Σοφίας Μπεκατώρου, όλο και περισσότερα θύματα έσπασαν τη σιωπή τους και αποκάλυψαν τα ειδεχθή εγκλήματα.  Η Ειρήνη Χειρδάρη η οποία παρακολουθεί όλο αυτό το διάστημα όλες τις αποκαλύψεις αλλά και το κίνημα #metoo ζήτησε τη συνεργασία του ιταλικού εκπαιδευτικού φορέα Promethes, στον οποίο διδάσκουν μερικοί από τους πλέον καταρτισμένους καθηγητές δικαστικής σεξολογίας της Ευρωπαϊκής Ένωσης, και θα πραγματοποιήσουν το πολύ ενδιαφέρον σεμινάριο, το οποίο λόγω των μέτρων για την πανδημία του κορωνοϊού, θα είναι διαδικτυακό. Σκοπός του σεμιναρίου είναι η ενημέρωση του ελληνικού κοινού για τα φαινόμενα σεξουαλικής κακοποίησης και βιασμών, αλλά και της παιδοφιλίας. Μεταξύ εκείνων που θα μιλήσουν είναι και η χρυσή Ολυμπιονίκης Σοφία Μπεκατώρου, η οποία αποτέλεσε τον κινητήριο μοχλό δεκάδων άλλων γυναικών και ανδρών οι οποίοι μίλησαν για τα δικά τους τραυματικά βιώματα, πολλά εκ των οποίων έχουν πάρει το δρόμο της Δικαιοσύνης.Βιαστές, παιδόφιλοι, και σεξουαλικοί παραβάτες βρίσκονται στο επίκεντρο ανάλυσης, μέσω μιας θεωρητικό-πρακτικής προσέγγισης, με επιπρόσθετες αναφορές σε περιστατικά. Όσοι συμμετάσχουν στο online διήμερο σεμινάριο θα ακούσουν τις απόψεις και τα σχόλια καθηγητών με μεγάλη εμπειρία, για μια εμπεριστατωμένη ανάλυση των φαινομένων. Τα θέματα τα οποία υπόσχονται οι υπεύθυνοι ότι θα συζητηθούν και θα αναλυθούν έχουν να κάνουν με: «Συσχέτιση ανάμεσα στην ιταλική και την ελληνική νομοθεσία στο θέμα της σεξουαλικής βίας. Ο σεξισμός και η κουλτούρα του βιασμού. Εμφανή και δύσκολα ανιχνεύσιμα συμπεριφορικά σημάδια ενός θύματος βιασμού. Η διαμόρφωση της αποκλίνουσας σεξουαλικότητας (παραφιλίες). Τι σημαίνει παραφιλία στην Σεξολογία. Η σεξουαλική έκφραση του παθολογικού ναρκισσισμού. Μορφές βίας. Ο βιασμός και οι κατηγορίες των βιαστών. Δικαστική Σεξολογία. Παραφιλίες. Υποθέσεις σεξουαλικών εγκλημάτων. Το προφίλ του θύματος και του δράστη του εγκλήματος». Το σεμινάριο είναι αποκλειστικά για Ιταλούς και Έλληνες. Θα διεξαχθεί στα ιταλικά με ταυτόχρονη και σε πραγματικό χρόνο μετάφραση στα ελληνικά. Οι ενδιαφερόμενοι θα πρέπει να εγγραφούν μέχρι τις 18 Απριλίου ενώ θα λάβουν και πιστοποιητικό παρακολούθησης.Επιστημονικά υπεύθυνοι: • Καθ. Sergio Caruso, Καθηγητής Θυματολογίας και Εγκληματικών Οργανώσεων στο Πανεπιστήμιο «Niccolò Cusano», Ψυχολόγος, Εγκληματολόγος, Διευθυντής του τμήματος Master Εγκληματολογίας στην Καλαβρία. • Dr. Graziella Mazza, Ψυχολόγος, Ψυχοθεραπεύτρια Στρατηγικής βραχυπρόθεσμης παροχής Κινήτρων, Εγκληματολόγος, Ειδικός Ανάλυσης Συμπεριφοράς (Practitioner NLP), Πρόεδρος του εκπαιδευτικού φορέα Promethes. • Καθ. Maria Esposito, Διδάσκουσα Έδρα Κλινικής και Ιατροδικαστικής Ψυχοδιάγνωσης στο Πανεπιστήμιο Pegaso, Ψυχολόγος εξειδικευμένη στις παρεκκλίσεις, Κλινικός Σεξολόγος, Κλινικός και Νομικός Ψυχοδιαγνωστικός Εμπειρογνώμονας, Σύμβουλος Θυματολογίας, Αναλυτής Συμπεριφοράς (ABA), Διευθύντρια του Κέντρου Εκπαίδευσης και Κατάρτισης “Athena” • Dr. Mariarosaria Baldascino, Δικηγόρος ειδικός στο Δίκαιο των Ανηλίκων, Εγκληματολόγος, Σύμβουλος Θυματολογίας. • Dr. Giusy Schipani, Κοινωνική Λειτουργός, Εγκληματολόγος και Οικογενειακός, Ποινικός και Σχολικός Διαμεσολαβητής. • Ειδική Συμμετοχή: Σοφία Μπεκατώρου, αθλήτρια-ψυχολόγος  • Σχολιασμός/διερμηνεία: Θεόφιλος Καλλιτσάρης, Ψυχίατρος – ειδικός σε θέματα δικαστικής σεξολογίας • Υπεύθυνη διοργάνωσης για την Ελλάδα: ME Ειρήνη Χειρδάρη Για περισσότερες πληροφορίες: https://relationships-seminars.com/Ειδήσεις σήμερα Πραξικόπημα στη Μιανμάρ: Ο ΟΗΕ φοβάται «εμφύλιο πόλεμο», η Κίνα αποκλείει τις κυρώσειςΕπέμβαση της αστυνομίας σε κορωνοπάρτι στη ΜητροπόλεωςSurvivor: Η υποπλοίαρχος Μαριανθή Κάσδαγλη στο τιμόνι της βάρκας της επιστροφήςΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-04-01T09:56:37+03:00
https://www.protothema.gr/greece/article/1111901/venezouela-gate-to-ena-thuma-perimenei-akoma-tin-apozimiosi-to-allo-den-vriskei-douleia/,"Βενεζουέλα Gate: Το ένα θύμα περιμένει ακόμα αποζημίωση, το άλλο δεν βρίσκει δουλειά","Η Ξένια Μπουζαρανίδου και η Σταματία Μ., θύματα του πρέσβη της Βενεζουέλας, μιλούν στο Marie Claire μετά τις αποκαλύψεις για το πώς κουκουλώθηκε η υπόθεση επί ΣΥΡΙΖΑ","Η Ξένια Μπουζαρανίδου και η Σταματία Μ. είναι οι γυναίκες που με ακόμη τρεις συναδέλφους τους, τόλμησαν κι έκαναν καταγγελία για σεξουαλική παρενόχηση, οχτώ ολόκληρα χρόνια πριν ξεσπάσει το ελληνικό #metoo στην Ελλάδα με αφορμή τη γενναία εξομολόγηση της Σοφίας Μπεκατώρου. Η υπόθεση τους είναι γνωστή και ως «Βενεζουέλα Gate» και μας έχει απασχολήσει στο παρελθόν. Χρόνια τώρα όμως αποτελεί αντικείμενο πολιτικής αντιπαράθεσης μεταξύ των δύο μεγάλων κομμάτων, με τις ίδιες να ζητούν δικαίωση, επισημαίνοντας ότι δεν έχει τέλος ο αγώνας τους. Η Ξένια Μπουζαρανίδου δικαιώθηκε από το δικαστήριο στις 5 Μαρτίου 2019 αλλά μέχρι σήμερα δεν έχει εκτελεστεί η απόφαση και δεν έχει αποζημιωθεί με το ποσό των 32.109,83 ευρώ. Στις 15 Φεβρουαρίου 2021 μάλιστα έστειλε κι επιστολή στο Μέγαρο Μαξίμου αλλά ακόμη δεν έχει πάρει απάντηση, ενώ της Σταματίας Μ., που μιλά για πρώτη φορά, δεν έχει εκδικαστεί καν η υπόθεση εξαιτίας της πανδημίας.                    Από αριστερά: Σταματία Μ. και Ξένια Μπουζαρανίδου / photo: Ξένια Τσιλοχρήστου/ Marie Claire                 Οι πέντε Ελληνίδες υπήρξαν θύματα σεξουαλικής παρενόχλησης από πρέσβη της Βενεζουέλας στην Αθήνα και στο χρονικό διάστημα από τον Οκτώβριο του 2012 έως τον Ιούνιο του 2013. Η μία παρέμεινε στο πόστο της, η μία αναγκάστηκε σε παραίτηση, ενώ οι υπόλοιπες τρεις απολύθηκαν. Οι δύο από τις τρεις απολυμένες, η Ξένια Μπουζαρανίδου και η Σταματία Μ. βρήκαν τη δύναμη και το θάρρος να κινηθούν νομικά και στην Ελλάδα. Η Ξένια δικαιώθηκε με απόφαση που εκδόθηκε το Μάρτιο του 2019. Ωστόσο μέχρι σήμερα η απόφαση δεν έχει εκτελεστεί, καθώς το ελληνικό υπουργείο Εξωτερικών δεν υπογράφει για ν’ αποζημιωθεί. Η υπόθεση της Σταματίας Μ. δεν έχει εκδικαστεί κι έχει πάρει αναβολές εξαιτίας της πανδημίας. Όλες μαζί πιο πριν είχαν στείλει επιστολές στο Υπουργείο Εξωτερικών της Βενεζουέλας καταγγέλοντας τα όσα συνέβαιναν, αλλά δεν είχαν πάρει ποτέ απάντηση. Όταν είχαν απευθυνθεί σε μέλος του ΣΥΡΙΖΑ καθώς ήταν και συγγενικό πρόσωπο της μίας εκ των πέντε, τις συμβούλευσε να μην κοινοποιήσουν το θέμα και να μην κινηθούν νομικά στην Ελλάδα. Το άλλοτε στέλεχος του ΣΥΡΙΖΑ, όπως λένε στο Marie Claire, είναι ο Κώστας Ήσυχος. Έχει διατελέσει αναπληρωτής υπουργός Εθνικής Άμυνας και βουλευτής του ΣΥΡΙΖΑ. Παραιτήθηκε από το αξίωμα αυτό, τον Ιούλιο του 2015 και τον Αύγουστο του ίδιου έτους παραιτήθηκε από το κόμμα.Τελικά με μια επιστολή του Αλέξη Τσίπρα στον πρόεδρο της Βενεζουέλας, Νικολάς Μαδούρο, φαίνεται πως αποφάσισαν ν’ απομακρύνουν τον Φρανκλίν Γκονσάλες από την πρεσβεία. Η επιστολή μεταξύ άλλων έγραφε: «Τέλος, ένα ευαίσθητο θέμα, ελπίζω στη συμβολή και την αντιμετώπιση με τον καλύτερο τρόπο, το οποίο είναι ήδη γνωστό σε σας ερώτημα με τον νέο Πρέσβη στην Αθήνα. Μέχρι στιγμής, το προσωπικό της Πρεσβείας, έχει επιδείξει πολιτική ωριμότητα και σε καμία περίπτωση δεν θα αναλάβει δράση μέσα στην Ελλάδα ότι θα δημοσιεύσει το πρόβλημα, γεγονός που θα χρησιμοποιούν τα μέσα συστημικής επικοινωνίας στο μέγιστο, για να επιτεθούν στην αριστερά, τόσο στην Βενεζουέλα όσο και στην Ελλάδα». Η Ξένια Μπουζαρανίδου μία γυναίκα μαχήτρια, που έχει μεγαλώσει μόνη τις δυο κόρες της και που αγαπά πάρα πολύ αυτό που κάνει, δηλαδή τη μαγειρική. «Λιώνει» για το επάγγελμά της, όπως λέει η ίδια χαρακτηριστικά. Αν και ο χώρος των σεφ είναι ανδροκρατούμενος, εκείνη τα έχει καταφέρει πολύ καλά και όπως λέει πρόκειται για έναν από τους πιο υγιείς επαγγελματικούς τομείς. Δεν περίμενε ποτέ να της συμβεί κάτι τέτοιο όπως αυτό που συνέβη στην οικεία του πρέσβη, που εργαζόταν ως σεφ. Τον τελευταίο καιρό χαμογελά ξανά, ετοιμάζοντας τα πιάτα σε pop up εστιατόριο του Λυκαβηττού, που ίδια χαρακτηρίζει «μια μεγάλη μπουκιά Ελλάδας», αφού οι θαμώνες έχουν το προνόμιο ν΄απολαμβάνους το πιάτο τους με θέα την Ακρόπολη. «Ποτέ δεν φανταζόμουν ότι θα ζούσα έναν τέτοιου είδους εφιάλτη, στην καριέρα μου», περιγράφει όσο συζητάμε για τη δουλειά της και καθώς θυμάται τις μαύρες ημέρες που έζησε στην πρεσβεία της Βενεζουέλας, τον καιρό που πρέσβης υπήρξε ο Φρανκλίν Ραμόν Γκονσάλες, στενός συνεργάτης και φίλος του προέδρου της χώρας Νικολάς Μαδούρο.                    Η απόφαση αποζημίωσης του Μονομελούς Πρωτοδικείου.                 Tη συναντήσαμε στο σπίτι της και παρά τον αγώνα που δίνει τόσα χρόνια, μας υποδέχτηκε μ’ ένα μεγάλο χαμόγελο. Δείχνει όμως κουρασμένη. «Έχω εξοργιστεί πια. Βλέπω ότι μας κοροϊδεύουν, παροτρύνοντας τα θύματα περιπτώσεων όπως και της δικής μου, να μιλούν, αλλά στο τέλος δε γίνεται τίποτα. Γι’ αυτό αποφάσισα αυτές τις ημέρες να ξαναμιλήσω». Κουράγιο παίρνει από τον 6 μηνών υπέροχο εγγονό της, τις δυο κόρες της και τη μητέρα της. Ζουν μαζί και η ζωή στο συγκεκριμένο σπίτι, αντικατοπτρίζει πλήρως την έννοια της αλληλοστήριξης μεταξύ γυναικών.«Η ψυχολογία μου όσο συνέβαινε αυτό που βίωσα από τον πρέσβη της Βενεζουέλας, δεν ήταν απλά πεσμένη. Είχα ισοπεδωθεί. Μου πήρε εφτά χρόνια για να σηκωθώ και δεν ήμουν μικρή. Τα νέα παιδιά που παθαίνουν κάτι αντίστοιχο τα καταλαβαίνω απόλυτα και τα συμπονώ. Είναι ένα τατουάζ που κουβαλάς στην ψυχή σου. Αυτό που με πονάει περισσότερο από ό,τιδήποτε, είναι ότι εγώ έκανα μια επιλογή σε μεγάλη ηλικία. Να παλέψω για το δίκιο μου. Έχοντας εκείνη την εποχή, δυο κόρες ανήλικες. Όταν συνηδειτοποίησα ότι δεν μπορώ να βρω δουλειά, γιατί ο προηγούμενος εργοδότης μου είπε ότι είμαι κακή υπάλληλος, τα παιδιά μου το έζησαν ως εξής: Δεν είχα να πληρώσω το νερό, το ρεύμα, το ενοίκιο. Τα παιδιά γιατί έπρεπε να πληρώσουν αυτή την επιλογή;», αναρωτιέται στη συνέντευξή μας. Και η δεύτερη γυναίκα, η Σταματία Μ. που έχει κινηθεί επίσης νομικά αλλά ακόμα η υπόθεσή της δεν έχει εκδικαστεί, παίρνοντας αναβολές εξαιτίας της πανδημίας, μιλά στο Marie Claire. Γεννήθηκε και μεγάλωσε στη Βενεζουέλα, αλλά ερχόμενη στα 22 της χρόνια για διακοπές στην Ελλάδα, της άρεσε πολύ και αποφάσισε να μείνει στη χώρα μας. Ένα χρόνο μετά, ξεκίνησε να εργάζεται στην πρεσβεία της Βενεζουέλας.Διαβάστε τη συνέχεια της συνέντευξης στο Marie Claire Ειδήσεις σήμερα Γέφυρα 2: Τα «ψιλά γράμματα» στις επιδοτήσεις των επιχειρηματικών δανείωνΗΠΑ: Αστυνομικός σκότωσε 13χρονο στο Σικάγο κατά τη διάρκεια καταδίωξηςΛασποβροχές και θυελλώδεις άνεμοι σήμερα - Δείτε πού θα βρέξειΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-04-06T10:02:00+03:00
https://www.protothema.gr/greece/article/1112868/katashesi-stin-presveia-tis-venezouelas-gia-na-apozimiothei-thuma-sexoualikis-parenohlisis-apo-ton-proin-presvi/,Κατάσχεση στην πρεσβεία της Βενεζουέλας για να αποζημιωθεί θύμα που παρενόχλησε σεξουαλικά ο πρώην πρέσβης,"Η κυβέρνηση ανοίγει το δρόμο για να αποζημιωθεί θύμα του πρώην πρέσβη, μετά τη σκανδαλώδη απόπειρα απόκρυψης που είχε επιχειρηθεί από τον ΣΥΡΙΖΑ&nbsp; - Το υπουργείο Δικαιοσύνης έδωσε την αναγκαία άδεια για την κατάσχεση μετά τη δικαίωση του θύματος από το Πρωτοδικείο- ΝΔ: Ποιο στέλεχος του ΣΥΡΙΖΑ ζητούσε σιωπή από θύμα; - Η επιστολή Τσίπρα","Το υπουργείο Δικαιοσύνης έδωσε την προβλεπόμενη άδεια προκειμένου η Ξένια Μπουζαρανίδου υπάλληλος στην πρεσβεία της Βενεζουέλα η οποία δέχθηκε σεξουαλική παρενόχληση από τον πρώην πρέσβη της Βενεζουέλας στην Αθήνα Φράνκλιν Γκονζάλες, να μπορέσει να εκτελέσει απόφαση του Μονομελούς Πρωτοδικείου Αθηνών, με την οποία της επιδικάστηκε αποζημίωση περίπου 32.000 ευρώ. Για το θέμα αυτό υπήρξε τότε και παρέμβαση από την πλευρά του ΣΥΡΙΖΑ, ενώ είχε ζητηθεί από την Ξένια Μπουζαρανίδου να ξεχαστεί το όλο θέμα. Ειδικότερα, το υπουργείο Δικαιοσύνης σε ανακοίνωσή του επισημαίνει ότι έλαβε την απόφαση για χορήγηση της αιτηθείσας και προβλεπόμενης άδειας από το άρθρο 923 του Κώδικα Πολιτικής Δικονομίας για αναγκαστική εκτέλεση κατά της Βολιβαριανής Δημοκρατίας της Βενεζουέλας και της Πρεσβείας στην Αθήνα μετά από σχετική απόφαση του Μονομελούς Πρωτοδικείου Αθηνών και τη θετική γνώμη επί της σχετικής αίτησης του γενικού γραμματέα του υπουργείου Εξωτερικών.  Διευκρινίζει το υπουργείο Δικαιοσύνης ότι η άδεια χορηγήθηκε υπό τον όρο ότι «η αναγκαστική εκτέλεση δεν θα διενεργηθεί εις βάρος των αναφερόμενων στο άρθρο 22 παρ. 3 της Σύμβασης της Βιέννης του 1961 (ΝΔ 503/70), καθώς και των πραγμάτων (ακινήτων ή κινητών) που εξυπηρετούν την άσκηση κυριαρχικής εξουσίας της Βολιβαριανής Δημοκρατίας της Βενεζουέλας».Δηλαδή, η αναγκαστική εκτέλεση δεν θα γίνει επί ακινήτων ή κινητών πραγμάτων της Βολιβαριανής Δημοκρατίας της Βενεζουέλας και της Πρεσβείας στην Αθήνα, τα οποία είναι αναγκαία για τη λειτουργία τους. Υπενθυμίζεται ότι τα γεγονότα της σεξουαλικής παρενόχλησης -που αποκάλυψε το Πρώτο ΘΕΜΑ- ανατρέχουν την περίοδο 2011-2013 από τον Φράνκλιν Γκονζάλες σε βάρος πέντε γυναικών υπαλλήλων, εκ των οποίων η μία εξ αυτών, η Ξένια Μπουζαρανίδου στράφηκε δικαστικά σε βάρος του και από το Πρωτοδικείο Αθηνών δικαιώθηκε. Πρόσφατα η Ξένια Μπουζαρανίδου, η οποία ήταν σεφ στην Πρεσβεία είχε αποκαλύψει ότι δέχθηκε «αίτημα» από πολιτικό πρόσωπο του ΣΥΡΙΖΑ ο οποίος της ζήτησε να δείξει «πολιτική ωριμότητα» και να μην καταγγείλει το περιστατικό. Η ίδια είχε αναφέρει σε τηλεοπτική συνέντευξή της: «Το 2011 ξεκίνησα να δουλεύω στην πρεσβεία της Βενεζουέλα. Το 2012 ήρθε ο κ. Γκονζάλες και έκανε τη ζωή μας κόλαση. Όχι μόνο τη δική μου, και άλλων τεσσάρων γυναικών. Σε τέτοιο σημείο, που πήγαινα στη δουλειά και ήθελα να είμαι αόρατη. Να μη με βλέπει». Οι αποκαλύψεις της είναι σοκαριστικές αφού όπως λέει, ο πρέσβης έμπαινε στον χώρο εργασίας της με τα εσώρουχα και προσπαθούσε να την απομονώσει.  «Είχα την ατυχία επειδή δούλευα στο σπίτι, στην οικία του πρέσβη, να είμαι μόνη μου. Οπότε δεν ήταν πολύ εύκολο να αποφύγω το αφεντικό μου. Όταν σου συμβαίνει κάτι τέτοιο είναι ισοπεδωτικό. Σε ισοπεδώνει σαν άνθρωπο και είναι κάτι που το κουβαλάς κάθε μέρα μαζί σου. Δεν φεύγει, δεν είναι κάτι που ξεπερνάς σε μια μέρα. Έκανα περίπου επτά χρόνια για να το ξεπεράσω μέσα μου» και συνέχισε: «Εκείνη την εποχή ήταν σε άνοδο ο ΣΥΡΙΖΑ. Οι σχέσεις ΣΥΡΙΖΑ – Βενεζουέλα ήταν πολύ καλές. Ήταν προεκλογική περίοδος, οπότε το να έβγαινε ένα τέτοιου τύπου σκάνδαλο, θα αμαύρωνε ίσως την εικόνα του ΣΥΡΙΖΑ στη χώρα» Σύμφωνα με την κυρία Μπουζαρανίδου, από τις πέντε γυναίκες που κακοποίησε και παρενόχλησε σεξουαλικά ο πρέσβης της Βενεζουέλας, η ίδια και άλλη μια προσέφυγαν στην Δικαιοσύνη. «Οι υπόλοιπες φοβήθηκαν» υποστηρίζει.ΝΔ: Ποιο στέλεχος του ΣΥΡΙΖΑ ζητούσε σιωπή;Την ίδια ώρα, η Νέα Δημοκρατία σε ανακοίνωση που εξέδωσε αφενός επισημαίνει την πρόθεση να αποζημιωθούν τα θύματα, αφετέρου θέτει το ερώτημα ποιο ήταν το στέλεχος του ΣΥΡΙΖΑ που ζητούσε από θύμα να σιωπήσει, όπως προκύπτει από τις καταγγελίες του ίδιου του θύματος. Η ανακοίνωση της ΝΔ, ακολουθεί:Η Ελληνική Κυβέρνηση παρέχει την απαιτούμενη άδεια για την εκτέλεση της δικαστικής απόφασης που έχει εκδοθεί υπέρ της εργαζόμενης στην Πρεσβεία της Βενεζουέλας που υπέστη σεξουαλική κακοποίηση. Ωστόσο οι πρόσφατες καταγγελίες της, έρχονται να προσθέσουν ερωτήματα για τις προσπάθειες συγκάλυψης της δυσώδους υπόθεσης, από τον ΣΥΡΙΖΑ και τον κ. Τσίπρα αλλά και να αποκαλύψουν την υποκρισία τους, όταν τάσσονται δήθεν στο πλευρό θυμάτων σεξουαλικής κακοποίησης. Εκτός της γνωστής επιστολής του κ. Τσίπρα προς τον Ν. Μαδούρο στην οποία ανέφερε ότι «μέχρι στιγμής το προσωπικό της πρεσβείας, έχει επιδείξει πολιτική ωριμότητα και σε καμία περίπτωση δεν θα αναλάβει δράση μέσα στην Ελλάδα ότι θα δημοσιεύσει το πρόβλημα» για να μην πληγεί η αριστερά, το θύμα βιασμού κατήγγειλε κι ότι «υπήρξε πολιτικό πρόσωπο από τον ΣΥΡΙΖΑ, δεν θέλω να πω το όνομά του, που μου ζήτησε να δείξω πολιτική ωριμότητα και να λυθεί το θέμα εσωτερικά». Αυτοί λοιπόν που εμφανίζονται ως σθεναροί υποστηρικτές των δικαιωμάτων και κάνουν πομπώδεις αναρτήσεις για το #MeToo, στην πιο κραυγαλέα περίπτωση σεξουαλικής κακοποίησης, όχι μόνο δεν κατήγγειλαν αλλά έκαναν οτιδήποτε για τη συγκάλυψή της, βαφτίζοντας το πέπλο σιωπής «πολιτική ωριμότητα».ΥΓ. Έχουν περάσει μέρες δίχως να μάθουμε ποιο ήταν το στέλεχος που ζητούσε σιωπή. Είμαστε σίγουροι ότι θα πρωτοστατεί σε αναρτήσεις υπέρ των δικαιωμάτων των γυναικών.Η επιστολή Τσίπρα προς ΜαδούροΌπως είχε αποκαλύψει το «Πρώτο Θέμα» από το 2016, το ζήτημα της παρενόχλησης στην πρεσβεία της Βενεζουέλας στην Αθήνα - και της προσπάθειας αποσιώπησής του - είχε τεθεί  σε επιστολή του τότε πρωθυπουργού Αλέξη Τσίπρα , προς τον πρόεδρο της Βενεζουέλα Νικολα μαδούρο: το επίμαχο απόσπασμα έχει ως εξής «Τέλος, εφιστώ την προσοχή σου σε ένα ευαίσθητο θέμα, στο οποίο περιμένω την συμβολή σου και την παρέμβαση σου με τον καλύτερο τρόπο, το ήδη γνωστό σε εσάς ζήτημα που έχει προκύψει με τον νέο πρέσβη στην Αθήνα. Μέχρι στιγμής το προσωπικό της πρεσβείας έχει επιδείξει πολιτική ωριμότητα και δεν θα λάβει μέτρα εντός της Ελλάδας, που θα δημοσιοποιούσαν το πρόβλημα, γεγονός που θα το εκμεταλλεύονταν στο έπακρο τα συστημικά μέσα ενημέρωσης για να βλάψουν την αριστερά τόσο στη Βενεζουέλα όσο και στην Ελλάδα»                    Ο Αλέξης Τσίπρας με τον πρώην πρεσβευτή της Βενεζουέλα Φράνκλιν Γκονζάλες                Δείτε βίντεο: Κατάσχεση στην πρεσβεία της Βενεζουέλας για να αποζημιωθεί θύμα που παρενόχλησε σεξουαλικά ο πρώην πρέσβηςΕιδήσεις σήμερα:  Πέθανε από ανακοπή καρδιάς ο αδερφός της Αλίκης, Τάκης Βουγιουκλάκης  Φάρμα: Η Κυριακή Κατσογρεσάκη κάνει μπάνιο και χαρίζει πλάνα «φωτιά» στο κοινό Επίδομα 534 ευρώ: Έως 12 Απριλίου οι δηλώσεις για τις αναστολές ΑπριλίουΑκολουθήστε το protothema.gr στο Google News και μάθετε πρώτοι όλες τις ειδήσεις Δείτε όλες τις τελευταίες Ειδήσεις από την Ελλάδα και τον Κόσμο, τη στιγμή που συμβαίνουν, στο Protothema.gr",2021-04-08T16:42:00+03:00
